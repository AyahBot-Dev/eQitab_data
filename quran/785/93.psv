قسم به وقت چاشت.
و قسم به شب چون (تاریک شود و) آرام گیرد.
پروردگارت تو را رها نکرده و بر تو خشم نگرفته است.
و البته آخرت برای تو بهتر از دنیاست.
و البته پروردگارت به تو (نعمت) خواهد داد که راضی و شادمان شوی.
آیا تو را یتیم نیافت پس تو را جای داد؟
و تو را بی‌خبر (از احکام شرع) یافت پس هدایت کرد.
و تو را فقیر یافت پس غنی گردانید.
پس بر یتیم قهر مکن.
و سائل و گدا را از خود مران.
و اما نعمت‌های پروردگارت را بازگو کن.
