Trascorse un lungo periodo in cui non vi era traccia dell'uomo e non veniva menzionato.
In verità, creammo l'uomo da un miscuglio di liquido maschile e femminile, lo mettemmo alla prova, gli imponemmo dei precetti e lo rendemmo in grado di ascoltare e vedere, in modo che si attenesse ai precetti che gli imponemmo.
In verità, gli mostrammo, per bocca dei nostri messaggeri, la Retta Via e, con ciò, gli mostrammo la via della perdizione; e così, dopo di ciò, avrebbe potuto o seguire la Retta Via, così da essere un suddito credente e grato ad Allāh, oppure cadere nella perdizione e divenire un suddito miscredente che rinnega i Segni di Allāh.
Preparammo per coloro che non credono in Allāh e nei Suoi Messaggeri delle catene con le quali verranno trascinati al Fuoco e dei lacci con i quali verranno legati, e fuoco ardente.
In verità, i credenti che hanno obbedito ad Allāh berranno, nel Giorno della Resurrezione, da coppe colme di vino miste a canfora, tale la bontà del suo odore.
Questa bevanda preparata per le persone obbedienti proviene da una fonte facile da raggiungere e inesauribile, che disseterà i sudditi di Allāh e che faranno scorrere e porteranno dove vogliono.
I sudditi che bevono da quest'acqua saranno caratterizzati dal fatto di essersi impegnati nell'obbedienza e aver temuto il Giorno le cui disgrazie saranno diffuse ovunque, ovvero il Giorno della Resurrezione,
e aver nutrito gli altri con il loro cibo, nonostante ne avessero bisogno e lo desiderassero, donandolo ai bisognosi, poveri, orfani e prigionieri.
E tengono nascosto il fatto che, in verità, li nutrono desiderando il volto di Allāh e non chiedono loro alcuna ricompensa né gratitudine per averli nutriti.
In verità, temiamo, presso il nostro Dio, un Giorno in cui i volti dei malfattori saranno contriti, tale la sua durezza e gravità.
Allāh li protesse, per Sua generosità, dal male di quel grande giorno, e concesse loro un volto sereno e luminoso, in loro onore, e gioia nei loro cuori.
E Allāh li ricompensò, per aver sopportato il fardello dell'obbedienza e per aver accettato i decreti di Allāh, e per essersi astenuti dai peccati, con un Paradiso nel quale godranno e in cui indosseranno seta,
poggiati su scranni decorati. Non vedranno, in questo paradiso, un sole i cui raggi faranno loro del male né un freddo pungente; piuttosto, godranno di un'ombra ininterrotta, né calda né fredda;
Le loro ombre (delle piante) saranno accanto a loro ed i loro frutti verranno messi a disposizione di chi li desidera, con facilità, in modo che possa raccoglierli sia chi giace sdraiato che chi è seduto o in piedi.
E verranno serviti da servitori con vassoi d'argento e bicchieri dal colore limpido, quando vorranno bere.
La limpidezza del suo colore sarà come quella del vetro, ma saranno d'argento, stabilita in base a ciò che desidereranno, senza aggiungere né togliere nulla.
E questi onorati uomini verranno serviti con bicchieri di vino misto a zenzeroزنجبيل.
Berranno da una fonte, nel Paradiso, chiamata Selsebīlē. سَلْسبيلًا
E verranno serviti, in Paradiso, da giovani che resteranno nella loro giovinezza; se li vedessi, l'aspetto del loro viso e la bellezza del loro colorito e i loro movimenti ti ricorderebbero delle perle sparse.
Se vedessi ciò che vi è in Paradiso, vedresti una beatitudine indescrivibile e vedresti un grande Regno ineguagliabile.
Indosseranno lussuosi vestiti verdi di seta sottile e pesante broccato, e verranno adornati di braccialetti d'argento, e Allāh metterà a loro disposizione bevande che non arrecano alcun danno.
E verrà detto, in loro onore: "In verità, questa beatitudine che vi è stata concessa è una ricompensa per le vostre buone azioni, e le vostre azioni sono state accettate presso Allāh".
In verità, ti abbiamo rivelato Il Corano gradualmente, o Messaggero, e non te lo abbiamo rivelato tutto assieme.
Accetta ciò che Allāh decreta, sia il destino che la legge, e non obbedire ai peccatori che invitano ai peccati, né ai miscredenti che invitano alla miscredenza.
Invoca il tuo Dio nella Preghiera Al-Fajr, all'inizio del Giorno, e nella Preghiera Al-Dhohr e 'Aṣr, e al termine del giorno,
e invoca il tuo Dio nelle preghiere notturne: la preghiera Maghrib e la Preghiera Ish'a, e continua a invocarlo dopo di queste.
In verità, questi idolatri amano la vita mondana e vi sono molto legati, e si lasciano alle spalle il Giorno della Resurrezione, un giorno grave a causa delle sue avversità e tribolazioni.
Li abbiamo creati e rafforziamo la loro creazione rinsaldando i loro arti, le loro ossa e altro. Se volessimo distruggerli e sostituirli con altri simili a loro, li distruggeremmo e li sostituiremmo.
In verità, questa Surah è un monito per colui che vuole intraprendere una strada che conduce al compiacimento del suo Dio: che la intraprendesse.
E non potete intraprendere la strada che porta al compiacimento di Allāh se Allāh non vuole, e potete farlo solo se Allāh vuole, le decisioni spettano solamente a Lui; in verità, Allāh è Sapiente rispetto a ciò che è utile ai Suoi sudditi e ciò che non è loro utile, Saggio nella Sua Creazione, nel Suo Decreto e nella Sua Legge.
Includerà nella Sua Misericordia i Suoi sudditi che vuole e li guiderà alla fede e alle buone azioni; e ha preparato per coloro che fanno torto a loro stessi con la miscredenza e i peccati una dolorosa punizione, nell'Aldilà, la punizione del Fuoco.
