O tu che sei avvolto nei tuoi abiti, (ovvero il Profeta, pace e benedizione di Allāh su di lui ﷺ),
prega durante la maggior parte della notte.
Prega per la sua metà, se vuoi, o prega per poco meno della metà, fino a raggiungere un terzo.
Oppure aumenta fino a raggiungere i due terzi; scandisci il Corano mentre lo reciti e fallo adagio.
In verità, ti riveleremo, o Messaggero, il Corano, le cui parole sono importanti, a causa degli obblighi, dei precetti, delle leggi, dell'educazione e altro che esso contiene.
In verità, nelle ore notturne il cuore è più preparato alla recita e la voce è più appropriata.
In verità, durante il giorno sei occupato dai tuoi affari e questi ti impediscono di recitare il Corano, dunque prega durante la notte.
E menziona Allāh nei molteplici modi di menzionarLo, e dedicati completamente a Lui, gloria Sua, sincero nella tua devozione a Lui.
Il Dio dell'Oriente e il Dio dell'Occidente, nessuno viene realmente adorato all'infuori di Lui; prendiLo come tutore e affidati a Lui in tutte le tue questioni.
E sopporta le derisioni e gli insulti dei rinnegatori, e allontanati da loro senza far loro del male.
E non preoccuparti dei rinnegatori che cercano i piaceri della vita e lascia che Mi occupi di loro, e attendi un pò che giunga il loro termine.
In verità, nell'Aldilà possediamo pesanti catene e Fuoco ardente,
e cibi che non riusciranno ad inghiottire tale la loro amarezza, e una punizione dolorosa, oltre a quanto già menzionato.
Quella punizione che i rinnegatori subiranno nel Giorno in cui la Terra e le Montagne verranno scosse, e così le montagne diverranno sabbia dispersa, per il grande orrore.
In verità, vi inviammo un messaggero che sarà testimone delle vostre azioni, nel Giorno del Giudizio, proprio come inviammo un messaggero al Faraone, Mūsā, pace a lui.
Il Faraone disobbedì al messaggero inviato a lui dal suo Dio, e lo punimmo con una dolorosa punizione, in vita, facendolo annegare, e, nell'Aldilà, con la punizione del Fuoco. Non disobbedite al vostro Messaggero, così da non subire ciò che egli ha subito.
Come potete salvare voi stessi e proteggervi, se rinnegate Allāh e smentite il Suo Messaggero, da un giorno molto duro e lungo, che fa divenire canuti i bambini a causa del suo grande orrore e della sua lunga durata?!
Il Cielo si sarà screpolato dal terrore, e la promessa di Allāh sarà stata realizzata senza dubbio.
In verità, questa predica che include una descrizione del grande orrore del Giorno della Resurrezione è un monito utile ai credenti; chi vuole intraprendere una Via che lo condurrà al suo Dio, che la intraprenda.
In verità, il tuo Dio, o Messaggero, sa che tu preghi meno dei due terzi della notte, a volte, e che, altre volte, preghi durante metà di essa e, altre volte ancora, un terzo, e che un gruppo di credenti pregano con te; e Allāh decreta la notte e il giorno e tiene il computo delle sue ore; Egli sa, gloria Sua, che non siete in grado di tenere precisamente il conto delle ore e che dunque vi è difficile pregare per il tempo che vorreste, e per tale motivo vi ha perdonati. Pregate per quanto vi è possibile, durante la notte. Allāh sa che, tra di voi, o credenti, vi sono dei malati e dei viaggiatori che vanno alla ricerca del sostentamento di Allāh, e altri che combattono i miscredenti desiderando il compiacimento di Allāh, affinché la Parola di Allāh sia suprema; per costoro è affannoso pregare durante la notte, dunque pregate per quanto potete, durante la notte, e compiete la Preghiera con devozione, elargite la Zakēt prelevando dai vostri beni, ed elargite parte dei vostri beni per la causa di Allāh; troverete che, qualsiasi bene fate, la sua ricompensa sarà maggiore, e chiedete perdono ad Allāh: in verità, Allāh è Perdonatore dei Suoi sudditi pentiti, Misericordioso con loro.
