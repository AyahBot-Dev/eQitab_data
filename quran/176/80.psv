Il Messaggero di Allāh, pace e benedizione di Allāh su di lui, contrasse il volto e volse le spalle,
poiché giunse Abdullāh Ibin Um Maktūm chiedendogli un'informazione, ed egli era cieco; giunse presso il Messaggero mentre quest'ultimo era impegnato con i capi degli idolatri, nella speranza che venissero guidati.
E cosa puoi saperne – o Messaggero – può darsi che il cieco voglia liberarsi dai suoi peccati,
oppure prendere atto delle tue prediche, così da trarne vantaggio.
Ma chi dichiara di non aver bisogno della fede poiché possiede ricchezze e non crede a ciò che hai comunicato,
tu gli vai incontro e sei benevolo con lui.
Cosa potrebbe accaderti se egli non si purificasse dai suoi peccati pentendosi dinanzi ad Allāh?!
Ma chi è venuto da te in cerca del bene,
temendo il suo Dio,
tu lo trascuri, impegnato con altri, ovvero i capi degli idolatri.
Le cose non stanno così; in verità, ciò è un monito e un avvertimento per chi vuole accettarlo.
Chiunque voglia menzionare Allāh, lo faccia e prenda atto di ciò che vi è contenuto nel Corano.
Questo Corano, su pagine nobili presso gli angeli,
posto in un luogo elevato, puro, non contaminato da alcuna impurità né nefandezze,
posto nelle mani di messaggeri angelici,
onorati presso il loro Dio, che compiono molte opere buone e sono molto obbedienti.
Maledetto l'uomo miscredente: quanto è forte la sua miscredenza nei confronti di Allāh!
Di cosa lo ha creato Allāh, così che si insuperbisse, in terra, e Lo rinnegasse?!
Lo creò a partire da poco liquido e decretò che la sua creazione avvenisse fase dopo fase,
dunque, dopo queste fasi, lo agevolò nell'uscire dal grembo della propria madre;
dopodiché, in seguito ad aver stabilito la sua durata di vita, lo ha fatto morire e ha stabilito per lui una tomba in cui resterà fino al giorno della Resurrezione;
poi, quando vorrà, lo resusciterà per il Rendiconto e la Retribuzione.
Le cose non stanno come questo miscredente crede, ovvero di aver adempiuto ai precetti stabiliti dal suo Dio; egli non ha adempiuto ai precetti imposti da Allāh.
L'uomo che rinnega Allāh guardi al cibo che mangia: come gli è giunto?!
Esso proviene dalla pioggia che scende dal cielo impetuosa e abbondante.
Dopodiché abbiamo spaccato la terra, ed essa si è fessurata permettendo alle piante di germogliare,
E vi abbiamo seminato grano, mais e altro,
e vi abbiamo seminato viti e morbida erba, in modo che potessero cibarsene gli animali,
e vi abbiamo seminato ulivi e palme,
e vi abbiamo piantato foreste colme di alberi,
e vi abbiamo seminato frutti, e vi abbiamo seminato ciò che è utile a far pascolare il loro bestiame,
affinché sia utile a voi e al vostro bestiame.
Quando giungerà il grande Urlo che assordirà le orecchie, ovvero il secondo soffio,
il Giorno in cui l'uomo fuggirà dal proprio fratello,
e fuggirà dalla propria madre e dal proprio padre,
e dalla propria moglie e dai propri figli,
ognuno di loro sarà immerso nei propri problemi a causa dell'immensa angoscia che si proverà in quel Giorno.
I volti delle persone felici, in quel Giorno, saranno luminosi,
sorridenti e gioiosi in seguito alla Misericordia che Allāh ha preparato per loro;
mentre i volti dei licenziosi, in quel Giorno, saranno impolverati,
un'oscurità lo avvolgerà.
Coloro che versano in tali condizioni sono coloro che hanno unito la miscredenza alla licenziosità.
