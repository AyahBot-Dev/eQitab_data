Allāh giurò sul fico e sul luogo in cui cresce, e sull'olivo e il luogo in cui cresce, nella terra della Palestina dove venne inviato ‘Īsā, pace a lui,
e giurò sul monte Sinai, dove il profeta Mūsā, pace a lui, dialogò con Lui,
e giurò sulla Mekkah, il Luogo Sacro, dove chi vi entra è al sicuro, e in cui è stato inviato Muħammed, pace e benedizione di Allāh su di lui ﷺ.
Abbiamo creato l'uomo nel modo più perfetto e nella migliore immagine,
dopodiché lo facemmo tornare alla vecchiaia e alla senilità, in vita, senza poter sfruttare il suo corpo così come non potrebbe sfruttarlo se corrompesse il suo istinto e andasse a finire nel Fuoco,
tranne coloro che hanno creduto in Allāh e che hanno compiuto opere buone; costoro, quando invecchieranno, otterranno una ricompensa eterna e ininterrotta, poiché hanno preservato il loro istinto.
Che cosa ti porta, o uomo, a smentire il Giorno della Retribuzione dopo aver visto i molteplici segni della Sua Potenza?!
Non è forse Allāh, Colui che renderà il Giorno del Giudizio il giorno della Retribuzione, il Giudice più Giusto e più Equo?! È forse pensabile che Allāh trascuri i Suoi sudditi senza giudicarli, così da ricompensare chi ha compiuto buone azioni con il bene, e chi ha compiuto cattive azioni con il male?!
