Quando il corpo del sole verrà avvolto e la sua luce svanirà,
e quando i pianeti cadranno, la loro luce svanirà,
e quando le montagne si muoveranno dal loro posto,
e quando le cammelle gravide, la loro più grande ricchezza, verranno abbandonate poiché i loro proprietari le trascureranno,
e quando gli animali selvatici si riuniranno con gli umani nello stesso luogo,
e quando i mari verranno accesi e diverranno fuoco,
e quando le anime si uniranno ai loro simili, il licenzioso con il licenzioso e il devoto con il devoto,
e quando Allāh chiederà alla bambina sepolta viva:
"Per quale crimine ti ha ucciso chi ti ha ucciso?!"
E quando le pagine delle azioni verranno distribuite, in modo che ognuno possa leggere il proprio rendiconto,
e quando il Cielo verrà rimosso così come viene strappata la pelle agli ovini,
e quando il Fuoco verrà acceso,
e quando il Paradiso verrà avvicinato ai devoti;
quando tutto ciò accadrà, ogni anima conoscerà le azioni che avrà compiuto, in quel Giorno.
Allāh ha giurato sulle stelle nascoste, prima che sorgano nella notte,
quelle che percorrono le loro orbite e che non sono più visibili al mattino, come l'antilope che entra nella sua tana.
E giurò sull'arrivo della notte e sul suo termine, quando svanisce.
E giurò sul mattino, quando spunta la sua luce.
In verità, questo Corano rivelato a Muħammed, pace e benedizioni di Allāh su di lui ﷺ, è Parola di Allāh, trasmessogli da un angelo fidato, ovvero Jibrīl, pace a lui, affidatogli da Allāh.
(Jibrīl) è forte e possiede grande prestigio presso il Dio del Trono, gloria Sua,
gli abitanti del Cielo gli obbediscono, affidabile rispetto alla rivelazione che gli viene affidata.
E Muħammed, pace e benedizioni di Allāh su di lui ﷺ, colui che è costantemente assieme a voi, e la cui mente, affidabilità e veridicità conoscete, non è un posseduto come insinuate.
E il vostro compagno ha visto Jibrīl nella forma in cui venne creato negli orizzonti limpidi del Cielo.
E il vostro compagno non è incurante nei vostri confronti, non comunicandovi ciò che gli è stato ordinato di comunicarvi, e non ne trae alcuna ricompensa, come la traggono i sacerdoti.
Questo Corano non è parola di un demone escluso dalla Misericordia di Allāh.
Quale strada percorrete, negando che provenga da Allāh, dopo tutte queste prove?!
Il Corano non è altro che un avvertimento e un monito rivolto ai Jinn e agli uomini,
per chiunque di voi voglia intraprendere la Via della Verità.
Non potreste desiderare di seguire la Retta Via se non per volere di Allāh, Dio di tutto il Creato.
