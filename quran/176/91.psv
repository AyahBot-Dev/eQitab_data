Allāh giurò sul sole, e giurò sul momento in cui si leva, dopo essere sorto dal Levante.
E giurò sulla luna quando segue le sue tracce dopo il tramonto.
Giurò sul giorno quando rivela ciò che vi è sulla terra con la sua luce.
E giurò sulla notte quando copre la superficie della terra e la rende scura.
E giurò sul Cielo e giurò sulla sua perfetta edificazione.
E giurò sulla terra affinché la gente potesse dimorarvi.
E giurò su tutte le anime e giurò sulla perfezione della sua creazione da parte di Allāh.
Le fece capire, senza insegnamenti, qual è il male da evitare e qual è il bene da compiere.
Colui che ha purificato la propria anima, elevandola con le virtù e liberandola dalle nefandezze, avrà ottenuto ciò che vuole,
mentre colui che ha imprigionato la propria anima nei peccati capitali e veniali avrà perduto sé stesso.
I Thamuditi smentirono il loro profeta Sāleħ, poiché oltrepassarono ogni limite, commettendo peccati capitali e veniali.
Quando il più licenzioso di loro venne scelto per rappresentare il suo popolo,
Il Messaggero di Allāh, Sāleħ pace a lui, disse loro: "Lasciate in pace questa cammella di Allāh che si abbevera nel giorno a lei riservato e non fatele del male".
Smentirono il loro messaggero sulla questione della cammella e il più licenzioso di loro la uccise con il loro consenso, e così divennero compagni nel peccato. Allāh inflisse loro la Sua punizione e li distrusse con l'Urlo a causa dei loro peccati, e inflisse a tutti la stessa punizione che li distrusse.
Allāh, gloria Sua, inflisse loro questa punizione che li distrusse senza dover temere alcuna conseguenza.
