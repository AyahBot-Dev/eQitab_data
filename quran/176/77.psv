Allāh ha giurato sui venti che si susseguono come la criniera del cavallo.
e giurò sui venti tempestosi,
e giurò sui venti che diffondono la pioggia,
e giurò sugli angeli che discendono con ciò che distingue la verità dalla menzogna,
e giurò sugli angeli che discendono con la Rivelazione.
La discesa della Rivelazione è un dono di Allāh per la gente e un avvertimento, rivolto alla gente, della punizione di Allāh.
In verità, la Resurrezione, il Rendiconto e la Retribuzione che vi sono stati promessi accadranno inevitabilmente.
Quando lo splendore delle stelle verrà rimosso e svanirà la loro luce,
e quando il Cielo si sgretolerà in modo che gli angeli vi discendano,
e quando le montagne verranno sradicate dal loro posto e si sgretoleranno fino a diventare polvere.
e quando i messaggeri verranno riuniti per un periodo prestabilito,
per un grande Giorno a cui sono stati rinviati per testimoniare per conto dei loro popoli.
Il Giorno del Giudizio, in cui verrà fatta distinzione tra chi ha ragione e chi ha torto, tra chi è felice e chi è infelice.
E che ne sai – o Messaggero – del Giorno del Giudizio?!
Distruzione, punizione e sconfitta, in quel giorno, attendono i rinnegatori, coloro che smentirono ciò che i messaggeri comunicarono per conto di Allāh.
Non abbiamo forse distrutto i popoli del passato quando rinnegarono Allāh e smentirono i Suoi Messaggeri?!
Poi li facemmo seguire dai rinnegatori che vennero in seguito, e li distruggeremo come abbiamo distrutto gli altri.
Come distruggemmo quei popoli, distruggeremo i criminali che rinnegano ciò che ha comunicato Muħammed, pace e benedizione di Allāh su di lui ﷺ.
Distruzione, punizione e sconfitta, in quel giorno, attendono coloro che rinnegano l'avvertimento di Allāh e i criminali.
Non vi abbiamo forse creati, o gente, da misero e poco liquido, ovvero il fiotto,
e ponemmo quell'infimo liquido in un luogo protetto, ovvero il grembo della donna,
per un periodo prestabilito, ovvero il periodo della gravidanza,
e abbiamo decretato le caratteristiche del neonato, il suo destino, il suo colore, e così via: Gloria a Noi che siamo in grado di fare tutto ciò!
Distruzione, punizione e sconfitta attendono, in quel giorno, coloro che rinnegano la Potenza di Allāh.
Non abbiamo forse fatto in modo che la terra includesse tutta la gente?
Essa include i loro vivi che vi dimorano e la popolano, e i loro morti che giacciono sepolti.
E abbiamo stabilito in essa salde e alte montagne che le impediscono di vacillare, e vi abbiamo dissetati, o gente, con acqua fresca; non è impossibile a Colui che ha creato tutto ciò di resuscitarvi.
Distruzione, punizione e sconfitta attendono, in quel Giorno, Colui che rinnega le grazie di Allāh nei loro confronti.
Verrà detto a coloro che rinnegano ciò che comunicarono i loro messaggeri: "Andate incontro alla punizione che smentivate, o rinnegatori;
andate incontro all'ombra, all'interno del Fuoco, divisa in tre parti,
che non contiene la freschezza dell'ombra e che non impedisce che le vampe del fuoco e il suo ardore li raggiunga.
In verità, il fuoco getta delle vampe e ogni vampa è come un palazzo, tale la sua grandezza.
Le vampe che emette, nel loro colore scuro e nella loro grandezza, sono come cammelli neri.
Distruzione, punizione e sconfitta attendono, in quel Giorno, coloro che rinnegano la punizione di Allāh.
In questo giorno non parleranno di nulla.
e non sarà loro permesso di presentare scuse dinanzi al loro Dio per la loro miscredenza e i loro peccati, e non potranno scusarsi con Lui.
Distruzione, punizione e sconfitta attendono, in quel Giorno, coloro che rinnegano gli avvenimenti di quel Giorno.
Questo è il Giorno in cui le creature verranno giudicate. Vi radunammo assieme ai popoli del passato in una sola piana.
Se avete delle trame da utilizzare per salvarvi dalla punizione di Allāh, tramate pure contro di Me.
Distruzione, punizione e sconfitta attendono, in quel Giorno, coloro che rinnegano il Giorno del Giudizio.
In verità, coloro che sono devoti al loro Dio, obbedendo ai Suoi ordini e rispettando i Suoi divieti, saranno all'ombra degli alberi del Paradiso ricolmi di foglie, e vene d'acqua corrente e fresca,
e le varietà di frutti che desidereranno mangiare.
Verrà detto loro: "mangiate queste bontà e bevete questa buona bevanda che non causa inconvenienti, ricompensa per le buone azioni che avete compiuto in vita"
In verità, così come abbiamo concesso questa ricompensa, ricompenseremo i benefattori.
Distruzione, punizione e sconfitta attendono, in quel Giorno, coloro che rinnegano ciò che Allāh ha preparato per i devoti.
Verrà detto ai rinnegatori: "Mangiate e godete dei piaceri della vita per poco tempo, in questo mondo; in verità, poiché rinnegate Allāh e smentite i Suoi Messaggeri, siete dei criminali.
Distruzione, punizione e sconfitta attendono, in quel Giorno, coloro che rinnegano il fatto che verranno puniti, nel Giorno del Giudizio.
Se viene detto a questi rinnegatori: "prega Allāh", non lo pregano.
Distruzione, punizione e sconfitta, in quel giorno, attendono i rinnegatori, coloro che smentirono ciò che i messaggeri comunicarono per conto di Allāh.
Se non credono in questo Corano rivelato dal loro Dio, a quali altri argomenti crederanno?!
