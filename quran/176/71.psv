In verità, inviammo Nūħ al suo popolo per incutere loro timore prima che giungesse loro la dolorosa punizione, poiché si ostinavano ad associare altri ad Allāh.
Nūħ disse al suo popolo: "O popolo, in verità io sono un ammonitore e vi avverto della punizione che vi attende, se non vi pentite dinanzi ad Allāh;
e lo scopo del Mio avvertimento è quello di dirvi di adorare Allāh solo e di non associarGli nulla, e di obbedire ai Suoi ordini e rispettare i Suoi divieti; e obbedite ai miei ordini".
In verità, se lo fate, Allāh perdonerà tutti i vostri peccati che non riguardano i diritti altrui e vi concederà lunga vita per un periodo prestabilito, che solo Allāh conosce, e vi farà insediare in terra finché resterete sulla Retta Via; in verità, la morte, quando giunge, non viene rinviata; se sapeste, vi sareste affrettati a credere in Allāh e pentirvi della vostra idolatria e perdizione.
Nūħ disse: "O Dio mio, in verità ho invitato il mio popolo ad adorare Te solo, notte e giorno, senza sosta.
Il mio invito non ha fatto altro che aumentare il loro rifiuto e la loro distanza da ciò a cui li ho invitati.
E, in verità, ogni volta che li invito a ciò che può condurli al perdono dei loro peccati, ovvero adorare Te solo, obbedirTi e obbedire al Tuo Messaggero, serrano le loro orecchie con le dita per evitare di ascoltare il mio invito e si coprono il viso con gli abiti così da non guardarmi, e perseverano nella loro idolatria e superbia nei confronti di ciò a cui li ho invitati, e si rifiutano di sottomettervisi.
Dopodiché, in verità, o Dio mio, li ho invitati pubblicamente.
Quindi, in verità, ho alzato la voce durante la predica e ho mormorato sottovoce e li ho invitati a voce bassa; ho predicato loro in vari modi.
Ho detto loro: "O popolo, cercate il perdono del vostro Dio, pentendovi dinanzi a Lui; in verità Egli, gloria Sua, è Perdonatore dei peccati dei Suoi sudditi pentiti".
In verità, se lo fate, Allāh farà scendere su di voi una pioggia incessante ogni volta che lo chiederete, e non soffrirete mai carestie,
e vi concederà molte ricchezze e figli, e creerà per voi frutteti dei cui frutti vi nutrirete, e creerà per voi fiumi dai quali vi disseterete e con i quali irrigherete i vostri campi e abbevererete il vostro bestiame.
Cosa vi prende, o popolo, non avete timore della Maestosità di Allāh, disobbedendoGli con incuranza?!
Vi ha creati in fasi diverse, da un fiotto, poi da grumu, quindi da carne(simile a carne masticata).
Non vedete come Allāh ha creato sette cieli, cielo dopo cielo?!
E che pose la luna e il sole luminoso nel cielo più basso, dai quali giunge la luce per la gente della terra.
E Allāh vi ha creati dalla terra, creando vostro padre Ǣdem dalla terra, e poi vi nutrite di ciò che Noi facciamo germogliare per voi,
poi vi riporterà in vita, dopo la morte, e poi vi farà risorgere dopo la Resurrezione.
Allāh ha esteso la terra per voi, rendendola adatta ad abitarvi,
affinché sfruttiate queste possibilità per andare alla ricerca di guadagno lecito.
Nūħ disse: "O Dio, in verità il mio popolo mi ha disobbedito riguardo ciò che ho loro ordinato, ovvero di credere in Te solo e adorare Te solo, e così i licenziosi tra loro hanno seguito i loro capi, coloro a cui hai concesso le grazie della ricchezza e dei figli. Le grazie che hai loro concesso non hanno fatto altro che aumentare la loro perdizione.
E i capi pianificarono una grande cospirazione, aizzando i loro licenziosi contro Nūħ.
Dissero ai loro seguaci: "Non abbandonate il culto delle vostre divinità e non abbandonate il culto dei vostri idoli, Waddan, Suwā'an, Yaghūtha, e Ya'ūǭa, e Nesrā".
Essi hanno sviato molta gente con i loro idoli, e, Dio mio, aumenta la perdizione di coloro che hanno fatto torto a loro stessi perseverando nella miscredenza e nei peccati.
A causa dei peccati che commisero vennero annegati nel Diluvio, in vita, e vennero introdotti direttamente nel Fuoco, dopo la loro morte. Non trovarono, all'infuori di Allāh, un sostenitore che potesse salvarli né dall'annegamento né dal Fuoco.
Quando Allāh gli disse che non avrebbe creduto nessun altro del suo popolo, se non coloro che avevano già creduto, Nūħ disse: "O Dio mio, non lasciare sulla terra nessun miscredente che vaghi nella terra o che si muova"
In verità, Dio mio, se Tu li lasciassi andare e concedessi loro una tregua, svierebbero i Tuoi sudditi credenti, e non genererebbero altro che figli licenziosi che non Ti obbedirebbero, estremamente miscredenti e ingrati verso le Tue grazie.
Dio mio, perdona i miei peccati e perdona i miei genitori, e perdona coloro che sono entrati nella mia casa da credenti, e perdona i credenti e le credenti, e aumenta la distruzione e la sconfitta di coloro che hanno fatto torto a loro stessi commettendo atti di miscredenza e peccati.
