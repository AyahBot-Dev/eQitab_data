[1] ขอสาบานด้วยชั้นฟ้า และ (ดวงดาว) ที่มาในเวลาค่ำคืน
[2] และอะไรเล่าจะทำให้เจ้ารู้ได้ว่าสิ่งที่มาในเวลาค่ำคืนนั้นคืออะไร
[3] คือดวงดาวที่ประกายแสง
[4] ไม่มีชีวิตใด (อยู่โดยลำพัง) เว้นแต่มีผู้เฝ้ารักษามัน
[5] ดังนั้นมนุษย์จงไตร่ตรองดูซิว่าเขาถูกบังเกิดมาจากอะไร
[6] เขาถูกบังเกิดมาจากน้ำที่พุ่งออกมา
[7] มันออกมาจากกระดูกสันหลัง (ของชาย) และกระดูกหน้าอก (ของหญิง)
[8] แท้จริงพระองค์ทรงสามารถอย่างแน่นอนที่จะให้เขากลับมาอีก (คือฟื้นคืนชีพ)
[9] วันที่สิ่งเร้นลับทั้งหลายจะถูกเปิดเผย
[10] ดังนั้นเขาจะไม่มีพลังใด ๆ และไม่มีผู้ช่วยเหลือใด ๆ
[11] ขอสาบานด้วยชั้นฟ้าที่หลั่งน้ำฝน
[12] และแผ่นดินที่ปริออก (ให้เมล็ดพืชงอกเงย)
[13] แท้จริงอัลกุรอานนั้น คือพระดำรัสที่จำแนก (ระหว่างความจริงกับความเท็จ)
[14] และอัลกุรอานนั้นมิใช่เรื่องไร้สาระ
[15] แท้จริงพวกเขากำลังวางแผนกันอยู่
[16] และข้าก็วางแผนการอยู่
[17] ดังนั้น เจ้า (มุฮัมมัด) จงผ่อนปรนให้บรรดาผู้ปฏิเสธศรัทธาเถิด ข้าก็จะผ่อนปรนให้แก่พวกเขาระยะหนึ่ง
