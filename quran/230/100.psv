[1] ขอสาบานด้วยม้าที่ส่งเสียงหอบขณะวิ่ง
[2] แล้วด้วยม้าที่กีบเท้าของมันตีกับหินจนเกิดประกายไฟ
[3] แล้วด้วยม้าที่จู่โจมศัตรูในยามเช้า
[4] แล้วมันได้ทำให้ฝุ่นตลบฟุ้งในยามนั้น
[5] แล้วมันได้บุกเข้าไปท่ามกลางหมู่ศัตรูในยามนั้น
[6] แท้จริงมนุษย์เป็นผู้เนรคุณต่อพระเจ้าของเขา
[7] และแท้จริงเขาได้เป็นพยานต่อการนั้นอย่างแน่นอน
[8] และแท้จริง เขามีความหวงแหน เพราะรักในทรัพย์สมบัติ
[9] เขาไม่รู้ดอกหรือว่า เมื่อสิ่งที่อยู่ในหลุมฝังศพถูกให้ฟื้นขึ้นมา
[10] และสิ่งที่อยู่ในหัวอกถูกเผยออก
[11] แท้จริงพระเจ้าของพวกเขาในวันนั้นทรงตระหนักในพวกเขาอย่างแน่นอน
