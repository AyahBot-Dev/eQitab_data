শপথ সূর্যের এবং তার কিরণের [১],
শপথ চাঁদের, যখন তা সূর্যের পর আবির্ভূত হয় [১] ,
শপথ দিনের, যখন সে সূর্যকে প্রকাশ করে [১],
শপথ রাতের, যখন সে সূর্যকে আচ্ছাদিত করে [১],
শপথ আসমানের এবং যিনি তা নির্মাণ করেছেন তাঁর [১],
শপথ জমিনের এবং যিনি তা বিস্তৃত করেছেন তাঁর [১],
শপথ নফ্সের [১] এবং যিনি তা সুবিন্যস্ত করেছেন তাঁর [২] ,
তারপর তাকে তার সৎকাজের এবং তার অসৎ-কাজের জ্ঞান দান করেছেন [১] –
সে-ই সফলকাম হয়েছে, যে নিজেকে পবিত্র করেছে।
আর সে-ই ব্যর্থ হয়েছে, যে নিজেকে কলুষিত করেছে [১]।
সামূদ সম্প্রদায় অবাধ্যতাবশত [১] মিথ্যারোপ করেছিল।
তাদের মধ্যে যে সর্বাধিক হতভাগ্য, সে যখন তৎপর হয়ে উঠল,
তখন আল্লাহর রাসূল তাদেরকে বললেন, ‘আল্লাহর উষ্ট্রী ও তাকে পানি পান করানোর বিষয়ে সাবধান হও [১]।’
কিন্তু তারা তার প্রতি মিথ্যারোপ করল এবং উষ্ট্রীকে জবাই করল [১]। ফলে তাদের পাপের জন্য তাদের রব তাদেরকে সমূলে ধ্বংস করে একাকার করে দিলেন [২]।
আর তিনি এর পরিণামকে ভয় করেন না [১]।
