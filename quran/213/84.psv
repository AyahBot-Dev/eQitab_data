যখন আকাশ বিদীর্ণ হবে [১],
আর তার রবের আদেশ পালন করবে এবং এটাই তার করণীয় [১]।
আর যখন যমীনকে সম্প্রসারিত করা হবে [১]।
আর যমীন তার অভ্যন্তরে যা আছে তা বাইরে নিক্ষেপ করবে ও শূন্যগর্ভ হবে [১]
এবং তার রবের আদেশ পালন করবে এটাই তার করণীয় [১]।
হে মানুষ! তুমি তোমার রবের কাছে পৌছা পর্যন্ত কঠোর পরিশ্রম করতে হবে, অতঃপর তুমি তাঁর সাক্ষাত লাভ করবে [১]।
অতঃপর যাকে তার ‘আমলনামা তার ডান হাতে দেয়া হবে
তার হিসেব-নিকেশ সহজেই নেয়া হবে [১]
এবং সে তার স্বজনদের কাছে [১] প্ৰফুল্লচিত্তে ফিরে যাবে;
আর যাকে তার ‘আমলনামা তার পিঠের পিছনদিক থেকে দেয়া হবে
সে অবশ্যই তার ধ্বংস ডাকবে
এবং জ্বলন্ত আগুনে দগ্ধ হবে;
নিশ্চয় সে তার স্বজনদের মধ্যে আনন্দে ছিল,
সে তো ভাবতে যে, সে কখনেই ফিরে যাবে না [১];
হ্যাঁ, [১] নিশ্চয় তার রব তার উপর সম্যক দৃষ্টি দানকারী।
অতঃপর আমি শপথ করছি [১] পশ্চিম আকাশের
আর শপথ রাতের এবং তা যা কিছুর সমাবেশ ঘটায় তার
এবং শপথ চাঁদের, যখন তা পূর্ণ হয়;
অবশ্যই তোমরা এক স্তর থেকে অন্য স্তরে আরোহণ করবে [১]।
অতঃপর তাদের কি হল যে, তারা ঈমান আনে না?
আর যখন তাদের কাছে কুরআন পাঠ করা হয় তখন তারা সাজ্দা করে না [১]?
বরং কাফিররা মিথ্যারোপ করে।
আর তারা যা পোষণ করে আল্লাহ্ তা সবিশেষ অবগত।
কাজেই আপনি তাদেরকে যন্ত্রণাদায়ক শাস্তির সংবাদ দিন;
কিন্তু যারা ঈমান আনে ও সৎকাজ করে তাদের জন্য রয়েছে নিরবচ্ছিন্ন পুরস্কার।
