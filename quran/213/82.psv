যখন আসমান বিদীর্ণ হবে,
আর যখন নক্ষত্রমণ্ডলী বিক্ষিপ্তভাবে ঝরে পরবে,
আর যখন সাগরগুলো বিস্ফোরিত করা হবে,
আর যখন কবরসমূহ উন্মোচিত হবে,
তখন প্রত্যেকে জানবে, সে কী আগে পাঠিয়েছে ও কী পিছনে রেখে গিয়েছে [১]।
হে মানুষ! কিসে তোমাকে তোমার মহান রব সম্পর্কে বিভ্ৰান্ত করল?
যিনি তোমাকে সৃষ্টি করেছেন, অতঃপর তোমাকে সুঠাম করেছেন এবং সুসামঞ্জস্য করেছেন [১],
যে আকৃতিতে চেয়েছেন, তিনি তোমাকে গঠন করেছেন [১]।
কখনো নয়, তোমরা তো প্রতিদান দিবসে মিথ্যারোপ করে থাক [১];
আর নিশ্চয় নিয়োজিত আছেন তোমাদের উপর সংরক্ষকদল;
সম্মানিত লেখকবৃন্দ;
তারা জানে তোমরা যা কর [১]।
পুণ্যবানেরা তো থাকবে পরম স্বাচ্ছন্দ্যো [১];
আর পাপাচারীরা তো থাকবে জাহান্নামে [১];
তারা প্ৰতিদান দিবসে তাতে দগ্ধ হবে;
আর তারা সেখান থেকে অন্তৰ্হিত হতে পারবে না [১]।
আর কিসে আপনাকে জানাবে : প্রতিদান দিবস কী?
তারপর বলি, কিসে আপনাকে জানাবে: প্রতিদান দিবস কী?
সেদিন কেউ কারও জন্য কিছু করার মালিক হবে না; আর সেদিন সব বিষয়ের কর্তৃত্ব হবে আল্লাহর [১]।
