সূর্যকে যখন নিষ্প্রভ করা হবে [১],
আর যখন নক্ষত্ররাজি খসে পড়বে [১],
আর পর্বতসমূহকে যখন চলমান করা হবে [১],
আর যখন পূর্ণগর্ভা মাদী উট উপেক্ষিত হবে [১] ,
আর যখন বন্য পশুগুলো একত্র করা হবে,
আর যখন সাগরকে অগ্নি-উত্তাল করা হবে [১],
আর যখন আত্মাগুলোকে সমগোত্রীয়দের সাথে মিলিয়ে দেয়া হবে [১] ,
আর যখন জীবন্ত সমাধিস্থ কন্যাকে [১] জিজ্ঞেস করা হবে,
কী অপরাধে তাকে হত্যা করা হয়েছিল [১]?
আর যখন আমলনামাগুলো উন্মোচিত করা হবে,
আর যখন আসমানের আবরণ অপসারিত করা হবে [১],
আর যখন জাহান্নামকে ভীষণভাবে প্ৰজ্জ্বলিত করা হবে,
আর যখন জান্নাত নিকটবর্তী করা হবে,
তখন প্ৰত্যেক ব্যক্তিই জানবে সে কি উপস্থিত করেছে [১]।
সুতরাং আমি শপথ করছি পশ্চাদপসরণকারী নক্ষত্রের,
যা চলমান, অপসৃয়মাণ,
শপথ রাতের যখন তা শেষ হয় [১]
শপথ প্ৰভাতের যখন তার আবির্ভাব হয়,
নিশ্চয়ই এ কুরআন সম্মানিত রাসূলের আনীত বাণী [১]
যে সামর্থ্যশালী, আরশের মালিকের কাছে মর্যাদা সম্পন্ন,
সে মান্য সেখানে, বিশ্বাসভাজন [১]।
আর তোমাদের সাথী উন্মাদ নন [১],
তিনি তো তাকে স্পষ্ট দিগন্তে দেখেছেন [১],
তিনি গায়েবী বিষয় সম্পর্কে কৃপণ নয় [১]।
আর এটা কোনো অভিশপ্ত শয়তানের বাক্য নয়।
কাজেই তোমরা কোথায় যাচ্ছ?!
এ তো শুধু সৃষ্টিকুলের জন্য উপদেশ,
তোমাদের মধ্যে যে সরল পথে চলতে চায়, তার জন্য [১]।
আর তোমরা ইচ্ছে করতে পার না, যদি না সৃষ্টিকুলের রব আল্লাহ্ ইচ্ছে করেন [১]।
