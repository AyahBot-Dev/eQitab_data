আপনি আপনার সুমহান রবের নামের পবিত্রতা ও মহিমা ঘোষণা করুন [১],
যিনি [১] সৃষ্টি করেন [২] অতঃপর সুঠাম করেন [৩]।
আর যিনি নির্ধারণ করেন [১] অতঃপর পথনির্দেশ করেন [২],
আর যিনি তৃণাদি উৎপন্ন করেন [১],
পরে তা ধূসর আবর্জনায় পরিণত করেন।
শীঘ্রই আমরা আপনাকে পাঠ করাব, ফলে আপনি ভুলবেন না [১] ,
আল্লাহ্ যা ইচ্ছে করেন তা ছাড়া [১]। নিশ্চয় তিনি জানেন যা প্ৰকাশ্য ও যা গোপনীয়।
আর আমরা আপনার জন্য সুগম করে দেব সহজ পথ [১]।
অতঃপর উপদেশ যদি ফলপ্রসূ হয় তবে উপদেশ দিন [১];
যে ভয় করে সেই উপদেশ গ্ৰহণ করবে [১]।
আর তা উপেক্ষা করবে যে নিতান্ত হতভাগ্য,
যে ভয়াবহ আগুনে দগ্ধ হবে,
তারপর সেখানে সে মরবেও না বাঁচবেও না [১]।
অবশ্যই সাফল্য লাভ করবে যে পরিশুদ্ধ হয় [১]।
এবং তার রবের নাম স্মরণ করে ও সালাত কায়েম করে [১]।
কিন্তু তোমরা দুনিয়ার জীবনকে প্রাধান্য দাও,
অথচ আখিরাতই উৎকৃষ্ট [১] ও স্থায়ী [২]।
নিশ্চয় এটা আছে পূর্ববর্তী সহীফাসমূহে---
ইব্রাহীম ও মূসার সহীফাসমূহে [১]।
