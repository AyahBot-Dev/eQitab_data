আমি [১] শপথ করছি এ নগরের [২]
আর আপনি এ নগরের অধিবাসী [১],
শপথ জন্মদাতার ও যা সে জন্ম দিয়েছে [১]।
নিঃসন্দেহে আমরা মানুষকে সৃষ্টি করেছি কষ্ট-ক্লেশের মধ্যে [১]।
সে কি মনে করে যে, কখনো তার উপর কেউ ক্ষমতাবান হবে না?
সে বলে, ‘আমি প্রচুর অর্থ নিঃশেষ করেছি [১]।’
সে কি মনে করে যে, তাকে কেউ দেখেনি?
আমরা কি তার জন্য সৃষ্টি করিনি দুচোখ ?
আর জিহ্বা ও দুই ঠোঁট ?
আর আমরা তাকে দেখিয়েছি [১] দু’টি পথ [২]।
তবে সে তো বন্ধুর গিরিপথে [১] প্রবেশ করেনি।
আর কিসে আপনাকে জানাবে--- বন্ধুর গিরিপথ কী?
এটা হচ্ছে: দাসমুক্তি [১]
অথবা দুর্ভিক্ষের দিনে খাদ্যদান [১]—
ইয়াতীম আত্মীয়কে [১],
অথবা দারিদ্র-নিষ্পেষিত নিঃস্বকে,
তদুপরি সে তাদের অন্তর্ভুক্ত হয়ে যায় যারা ঈমান এনেছে এবং পরস্পরকে উপদেশ দিয়েছে ধৈর্য ধারণের, আর পরস্পর উপদেশ দিয়েছে দয়া অনুগ্রহের [১] ;
তারাই সৌভাগ্যশালী।
আর যারা আমাদের আয়াতসমূহে কুফরী করেছে, তারাই হতভাগ্য।
তারা পরিবেষ্টিত হবে অবরুদ্ধ আগুনে।
