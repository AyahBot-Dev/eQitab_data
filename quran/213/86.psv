শপথ আসমানের এবং রাতে যা আবির্ভূত হয় তার;
আর কিসে আপনাকে জানাবে ‘রাতে যা আবির্ভূত হয়’ তা কী?
উজ্জ্বল নক্ষত্ৰ [১]।
প্রত্যেক জীবের উপরই তত্ত্বাবধায়ক রয়েছে [১]।
অতএব, মানুষ যেন চিন্তা করে দেখে তাকে কী থেকে সৃষ্টি করা হয়েছে [১]!
তাকে সৃষ্টি করা হয়েছে সবেগে স্থলিত পানি হতে [১],
এটা নিৰ্গত হয় মেরুদণ্ড ও পঞ্জরাস্থির মধ্য থেকে [১]।
নিশ্চয় তিনি তাকে ফিরিয়ে আনতে সক্ষম [১]।
যেদিন গোপন বিষয় পরীক্ষিত হবে [১]
সেদিন তার কোনো সামর্থ্য থাকবে না এবং সাহায্যকারীও নয়।
শপথ আসমানের, যা ধারণ করে বৃষ্টি [১]
এবং শপথ যমীনের, যা বিদীর্ণ হয় [১],
নিশ্চয় আল-কুরআন মীমাংসাকারী বাণী।
এবং এটা নিরর্থক নয় [১]।
তারা ভীষণ ষড়যন্ত্র করে [১]
এবং আমিও ভীষণ কৌশল করি [১]।
অতএব, কাফিরদেরকে অবকাশ দিন; তাদেরকে অবকাশ দিন কিছু কালের জন্য [১]।
