শপথ রাতের, যখন সে আচ্ছন্ন করে,
শপথ দিনের, যখন তা উদ্ভাসিত হয়
শপথ তাঁর, যিনি নর ও নারী সৃষ্টি করেছেন-
নিশ্চয় তোমাদের কর্মপ্রচেষ্টা বিভিন্ন প্রকৃতির [১]।
কাজেই [১] কেউ দান করলে, তাকওয়া অবলম্বন করলে
এবং যা উত্তম তা সত্য বলে গ্ৰহণ করলে,
আমরা তার জন্য সুগম করে দেব সহজ পথ [১]।
আর [১] কেউ কার্পণ্য করলে এবং নিজকে অমুখাপেক্ষী মনে করলে,
আর যা উত্তম তাতে মিথ্যারোপ করলে,
তার জন্য আমরা সুগম করে দেব কঠোর পথ [১]।
আর তার সম্পদ তার কোনো কাজে আসবে না, যখন সে ধ্বংস হবে [১]।
নিশ্চয় আমাদের কাজ শুধু পথনির্দেশ করা [১],
আর আমরাই তো মালিক আখেরাতের ও প্রথমটির (দুনিয়ার) [১]।
অতঃপর আমি তোমাদেরকে লেলিহান আগুন [১] সম্পর্কে সতর্ক করে দিয়েছি।
তাতে প্ৰবেশ করবে সে-ই, যে নিতান্ত হতভাগ্য,
যে মিথ্যারোপ করে ও মুখ ফিরিয়ে নেয় [১]।
আর তা থেকে দূরে রাখা হবে পরম মুত্তাকীকে,
যে স্বীয় সম্পদ দান করে আতশুদ্ধির জন্য [১]
এবং তার প্রতি কারও এমন কোনো অনুগ্রহ নেই যার প্রতিদান দিতে হবে [১],
শুধু তার মহান রবের সস্তুষ্টির প্ৰত্যাশায়;
আর অচিরেই সে সস্তুষ্ট হবে [১]।
