শপথ ফজরের [১],
শপথ দশ রাতের [১],
শপথ জোড় ও বেজোড়ের [১]
শপথ রাতের যখন তা গত হয়ে থাকে –[১]—
নিশ্চয়ই এর মধ্যে শপথ রয়েছে বোধসম্পন্ন ব্যক্তির জন্য [১]।
আপনি দেখেননি আপনার রব কি (আচরণ) করেছিলেন ‘আদ বংশের---
ইরাম গোত্রের প্রতি [১]--- যারা অধিকারী ছিল সুউচ্চ প্রাসাদের?---
যার সমতুল্য কোনো দেশে সৃষ্টি করা হয়নি [১] ;
এবং সামূদের প্রতি?- যারা উপত্যকায় [১] পাথর কেটে ঘর নির্মাণ করেছিল;
এবং কীলকওয়ালা ফির‘আউনের প্রতি [১]?
যারা দেশে সীমালংঘন করেছিল,
অতঃপর সেখানে অশান্তি বৃদ্ধি করেছিল।
ফলে আপনার রব তাদের উপর শাস্তির কশাঘাত হানলেন।
নিশ্চয় আপনার রব সতর্ক দৃষ্টি রাখেন [১]।
মানুষ তো এরূপ যে, তার রব যখন তাকে পরীক্ষা করেন সম্মান ও অনুগ্রহ দান করে, তখন সে বলে, ‘আমার রব আমাকে সম্মানিত করেছেন [১]।’
আর যখন তাকে পরীক্ষা করেন তার রিয্ক সংকুচিত করে, তখন সে বলে, ‘আমার রব আমাকে হীন করেছেন।’
কখনো নয় [১]। বরং [২] তোমরা ইয়াতীমকে সম্মান কর না
এবং তোমরা মিসকীনকে খাদ্যদানে পরস্পরকে উৎসাহিত কর না [১],
আর তোমরা উত্তরাধিকারের সম্পদ সম্পূর্ণরূপে খেয়ে ফেল [১],
আর তোমরা ধন-সম্পদ খুবই ভালবাস [১];
কখনো নয় [১]। যখন যমীনকে চূর্ণ- বিচূর্ণ করা হবে [২] ,
আর যখন আপনার রব আগমন করবেন ও সারিবদ্ধভাবে ফেরেশ্তাগণও [১],
আর সেদিন জাহান্নামকে আনা হবে [১], সেদিন মানুষ স্মরণ করবে, তখন এ স্মরণ তার কি কাজে আসবে [২]?
সে বলবে, ‘হায়! আমার এ জীবনের জন্য আমি যদি কিছু অগ্রিম পাঠাতাম?”
সেদিন তাঁর শাস্তির মত শাস্তি কেউ দিতে পারবে না
এবং তাঁর বাঁধার মত বাঁধতে কেউ পারবে না।
হে প্রশান্ত আত্মা!
তুমি তোমার রবের কাছে ফিরে আস সন্তুষ্ট ও সন্তোষভাজন হয়ে [১],
অতঃপর আমার বান্দাদের অন্তর্ভুক্ত হও [১],
আর আমার জান্নাতে প্ৰবেশ কর।
