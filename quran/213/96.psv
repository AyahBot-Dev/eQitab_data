পড়ুন আপনার রবের নামে, যিনি সৃষ্টি করেছেন [১] –
সৃষ্টি করেছেন মানুষকে ‘আলাক’ হতে [১]।
পড়ুন, আর আপনার রব মহামহিমান্বিত [১]
যিনি কলমের সাহায্যে শিক্ষা দিয়েছেন [১] –
শিক্ষা দিয়েছেন মানুষকে যা সে জানত না [১]।
বাস্তবেই [১], মানুষ সীমালঙ্ঘনই করে থাকে,
কারণ সে নিজকে অমুখাপেক্ষী মনে করে [১]।
নিশ্চয় আপনার রবের কাছেই ফিরে যাওয়া [১]।
আমাকে জানাও (এবং আশ্চর্য হও) তার সম্পর্কে, যে বাধা দেয়
এক বান্দাকে [১]- যখন তিনি সালাত আদায় করেন।
আমাকে বল! যদি তিনি হিদায়াতের উপর থাকেন
অথবা তাক্ওয়ার নির্দেশ দেন; (তারপরও সে কিভাবে বাধা দেয়?!)
আমাকে বল! যদি সে (নিষেধকারী) মিথ্যারোপ করে এবং মুখ ফিরিয়ে নেয়,
সে কি জানে না যে, নিশ্চয় আল্লাহ্ দেখেন [১] ?!
কখনো নয়, সে যদি বিরত না হয় তবে আমরা তাকে অবশ্যই হেঁচড়ে নিয়ে যাব, মাথার সামনের চুলের গুচ্ছ ধরে [১]-----
মিথ্যাচারী, পাপিষ্ঠ সম্মুখ-চুলের-গুচ্ছ।
অতএব সে তার পারিষদকে ডেকে আনুক !
শীঘ্রই আমরা ডেকে আনব যাবানিয়াদেরকে [১]।
কখনো নয়! আপনি তার অনুসরণ করবেন না। আর আপনি সাজ্দা করুন এবং নিকটবর্তী হোন [১]।
