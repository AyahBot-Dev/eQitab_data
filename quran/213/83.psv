দুর্ভোগ তাদের জন্য যারা মাপে কম দেয় [১],
যারা লোকদের কাছ থেকে মেপে নেয়ার সময় পূর্ণমাত্রায় গ্রহণ করে,
আর যখন তাদেরকে মেপে দেয় অথবা ওজন করে দেয়, তখন কম দেয়।
তারা কি বিশ্বাস করে না যে, তারা পুনরুথিত হবে
মহাদিনে ?
যেদিন দাঁড়াবে সমস্ত মানুষ সৃষ্টিকুলের রবের সামনে [১]!
কখনো না, পাপাচারীদের আমলনামা তো সিজ্জীনে [১] আছে।
আর কিসে আপনাকে জানাবে ‘সিজ্জীন’ কী?
চিহ্নিত আমলনামা [১]।
সেদিন দুর্ভোগ হবে মিথ্যারোপকারীদের,
যারা প্রতিদান দিবসে মিথ্যারোপ করে,
আর শুধু প্রত্যেক পাপিষ্ঠ সীমালংঘনকারীই এতে মিথ্যারোপ করে;
যখন তার কাছে আমাদের আয়াতসমূহ তেলাওয়াত করা হয় তখন সে বলে, (এ তো) ‘পূর্ববর্তীদের উপকথা।’
কখনো নয়; বরং তারা যা অর্জন করেছে তা-ই তাদের হৃদয়ে জঙ্ ধরিয়েছে [১]।
কখনো নয়; নিশ্চয় সেদিন তারা তাদের রব হতে অন্তরিত থাকবে [১];
তারপর নিশ্চয় তারা জাহান্নামে দগ্ধ হবে;
তারপর বলা হবে, ‘এটাই তা যাতে তোমরা মিথ্যারোপ করতে।’
কখনো নয়, নিশ্চয় পূণ্যবানদের আমলনামা ‘ইল্লিয়ইয়্যীনে’ [১],
আর কিসে আপনাকে জানাবে ‘ইল্লিয়্যীন’ কী?
চিহ্নিত আমলনামা  [১]।
(আল্লাহর) সান্নিধ্যপ্রাপ্তরাই তা অবলোকন করে [১]।
নিশ্চয় পুণ্যবানগণ থাকবে পরম স্বাচ্ছন্দ্যে,
সুসজ্জিত আসনে বসে তারা দেখতে থাকবে।
আপনি তাদের মুখমণ্ডলে স্বাচ্ছন্দ্যের দীপ্তি দেখতে পাবেন,
তাদেরকে মোহর করা বিশুদ্ধ পানীয় হতে পান করান হবে;
যার মোহর হবে মিসকে্র [১] , আর এ বিষয়ে প্রতিযোগীরা প্ৰতিযোগিতা করুক [২]।
আর তার মিশ্রণ হবে তাস্নীমের [১],
এটা এক প্রস্রবণ, যা থেকে সান্নিধ্যপ্রাপ্তরা পান করে।
নিশ্চয় যারা অপরাধ করেছে তারা মুমিনদেরকে উপহাস করত [১]
আর যখন তারা মুমিনদের কাছ দিয়ে যেত তখন তারা চোখ টিপে বিদ্ররূপ করত।
আর যখন তাদের আপনজনের কাছে ফিরে আসত তখন তারা ফিরত উৎফুল্ল হয়ে,
আর যখন মুমিনদেরকে দেখত তখন বলত, ‘নিশ্চয় এরা পথভ্ৰষ্ট [১]।’
অথচ তাদেরকে মুমিনদের তত্ত্বাবধায়ক করে পাঠানো হয়নি [১]।
অতএব আজ মুমিনগণ উপহাস করবে কাফিরদেরকে,
সুসজ্জিত আসনে বসে তারা দেখতে থাকবে।
কাফিররা তাদের কৃতকর্মের ফল পেল তো?
