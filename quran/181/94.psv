به تحقیق که الله سینه‌ات را گشود و دریافت وحی را محبوب تو ساخت.
و گناه را از پشت تو فرود آوردیم.
همان گناهی که تو را رنج می‌داد تا جایی‌که نزدیک بود کمرت را بشکند.
و یادت را برای تو بالا بردیم، که در اذان و اقامه و غیر این دو یاد می‌شوی.
وبه‌طور قطع همراه سختی و تنگنا، سهولت و گشایش است.
به‌راستی‌که همراه سختی و تنگنا، سهولت و گشایش است، حال که این امر را دانستی آزار قومت نباید تو را بترساند، و از دعوت به‌سوی الله بازدارد.
پس هرگاه از اعمالت فارغ شدی و از آنها دست کشیدی در عبادت پروردگارت بکوش.
و فقط به‌سوی الله تمایل و قصد کن.
