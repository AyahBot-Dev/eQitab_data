Ti è arrivato il racconto dell'Avvolgente?
Quel giorno volti avviliti,
abbattuti e stanchi,
subiranno il Fuoco ardente
e sarà dato loro da bere da una sorgente caustica;
non avranno cibo all'infuori di dhari'a*,(* cibo spinoso che non ingrassa e non sfama. Ǭura'ish lo chiama Shubruǭ الشّبرك: quando è verde e quando si secca si chiama dhari'a ضَرِيعٖ; gli animali non lo mangiano ed è velenoso).
che non ingrassa, né toglie la fame.
Quel giorno, volti soddisfatti,
compiaciuti delle loro azioni,
saranno nel Paradiso supremo,
in cui non si ascoltano discorsi vani;
in cui scorre una sorgente viva
e ci sono giacigli elevati.
e coppe pronte
e cuscini ordinati
e tappeti stesi.
Non vedono forse i cammelli come sono creati
e il cielo come è elevato
e i monti come sono stati stabiliti
e la terra come è stata estesa?
Avverti, in verità sei un ammonitore;
non sei il loro tiranno.
Solo a chi si tira indietro e rinnega,
Allāh gli infliggerà la maggiore punizione.
In verità a Noi è il loro ritorno,
poi, in verità, spetterà a Noi giudicarli.
