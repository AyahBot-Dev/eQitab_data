Quando il cielo si lacererà
e quando si disperderanno le stelle
e quando i mari strariperanno
e quando le tombe saranno capovolte,
ogni anima sarà informata di ciò che ha fatto di bene e ciò che ha fatto di male.
O uomo! Cosa ti ha indotto a dubitare del tuo Dio, il Generoso,
Colui che ti creò, plasmò e perfezionò
e che nella forma che voleva Lui, ti creò?
No! Voi continuate a negare il Giorno del Giudizio.
E in verità su di voi sono posti dei custodi,
nobili, che annotano,
sanno ciò che fate.
In verità i beati saranno nelle delizie,
e in verità i licenziosi saranno nell'Inferno,
dove bruceranno il Giorno del Giudizio,
e da cui non potranno assentarsi.
E che ne sai Tu del Giorno del Giudizio?
Poi, che ne sai Tu del Giorno del Giudizio?
Il giorno in cui nessuna anima possiederà nulla per un'altra anima, e l`Ordine in quel Giorno sarà di Allāh.
