Per il cielo delle Costellazioni
e per il Giorno promesso;
per il testimone e la testimonianza,
muoiano quelli del Fossato!
Il fuoco divampante,
eccoli seduti su quello,
erano testimoni di ciò che facevano ai credenti
e non li odiarono se non perché credevano in Allāh, il Potente, il Lodevole,
Colui che possiede il Regno dei cieli e della terra. E Allāh è Testimone di ogni cosa.
In verità quelli che hanno tentato i credenti e le credenti, e poi non si pentono, subiranno la punizione dell'Inferno e avranno la punizione del Fuoco.
In verità quelli che hanno creduto e hanno fatto il bene avranno Paradisi sotto cui scorrono fiumi: quello sarà il grande successo.
La punizione del tuo Dio è in verità severa.
In verità Lui crea e resuscita
ed è il Perdonatore, l'Affettuoso,
Dio del Glorioso Trono;
Lui è capacissimo di fare ciò che vuole.
Ti è arrivata la notizia delle truppe,
il Faraone e Thamūd?
Ma i miscredenti continuano a negare,
e Allāh, da ogni parte, li circonda.
Ma è un Corano nobile,
nella Matrice del Libro, ben custodito
