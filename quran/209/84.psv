Quando il cielo si squarciò
e diede ascolto al suo Dio e Gli obbedì.
E quando la terra verrà spianata
ed erutterà ciò che contiene e si svuoterà,
e avrà dato ascolto al suo Dio e Gli avrà obbedito,
o uomo, in verità tenderai disperatamente al tuo Dio e Lo incontrerai.
E a chi avrà ricevuto il suo libro nella destra,
toccherà un rendiconto lieve
e tornerà felice alla sua gente.
E chi avrà ricevuto il suo libro da dietro le spalle,
invocherà la distruzione
e sarà gettato nelle fiamme.
In verità era felice in mezzo alla sua gente:
in verità non credeva di tornare mai.
Sì! In verità il suo Dio ne era a conoscenza.
Giuro per il riflesso al tramonto
e per la notte e ciò che ha in grembo
e per la luna piena,
che subirete eventi susseguenti.
Perché non credono?
E quando si recita loro il Corano non si prostrano?* ۩(*وَإِذَا قُرِئَ عَلَيْهِمُ الْقُرْآَنُ لَا يَسْجُدُونَ)
Ma i miscredenti negano
e Allāh conosce ciò che nascondono.
Avvertili di una terribile punizione,
tranne quelli che hanno creduto e hanno fatto il bene, che avranno una ricompensa duratura
