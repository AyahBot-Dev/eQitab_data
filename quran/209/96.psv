Leggi nel nome del tuo Dio, Colui che creò,
creò l'uomo da un grumo!
Leggi! E il tuo Dio è il più Generoso,
Colui che insegnò col calamo,
insegnò all'uomo ciò che non sapeva.
No! In verità l'uomo diventa prepotente,
vedendosi arricchito.
In verità al tuo Dio è il ritorno.
Hai visto chi dissuase
un fedele che pregava?
Hai visto se era sulla Retta Via
o se invitava alla devozione?
Hai visto se negava e rifiutava?
Non sa che in verità Allāh vede?
No! Se non smette, lo prenderemo per la fronte,
la fronte bugiarda e sviata.
Chiami il suo gruppo,
e Noi chiameremo i Punitori dell'Inferno!
No! Non gli obbedire e prostrati e avvicinati! ۩.وَاسْجُدْ وَاقْتَرِب
