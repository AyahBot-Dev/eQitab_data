Esalta il nome del tuo Dio, l'Altissimo,
Colui che creò e formò con armonia,
e Colui che prestabilì e guidò,
e Colui che fece crescere i pascoli,
e li rese secchi e neri.
Ti insegneremo: non lo dimenticherai,
se non quando Allāh lo vorrà; in verità Lui sa ciò che è evidente e ciò che è nascosto.
Ti accompagneremo alla strada più facile:
annuncia, se serve, l'Avvertimento;
chi teme ricorderà,
ma lo eviterà il malvagio,
colui che brucerà nel grande Fuoco,
poi lì non morirà, né vivrà.
Avrà successo chi si è purificato
e ha invocato il suo Dio, e ha pregato.
Voi invece preferite la vita terrena,
ma l'altra è migliore e più duratura.
In verità questo è nelle Scritture precedenti,
Scritture di Ibrāhīm ﴾إِبْرَاهِيم﴿ e di Mūsā.(مُوسَىٰ)
