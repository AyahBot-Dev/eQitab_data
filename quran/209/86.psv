Per il cielo e per l'Astro –
e che ne sai dell'Astro?
È la stella splendente.
Ogni anima è dominata da un osservatore:
che l'uomo guardi ciò da cui è creato!
Creato da un liquido gettato,
che fuoriesce tra i lombi e le costole.
Certo Lui è capace di resuscitarlo.
Il giorno in cui i segreti saranno svelati,
lui non avrà forza né sostenitore.
Per il cielo e per ciò che manda
e per la terra che si fende,
in verità è una Parola determinante,
e non è uno scherzo.
Loro tramano un piano
e Io ne tramo un altro:
concedi una proroga ai miscredenti – concedi loro un breve tempo!
