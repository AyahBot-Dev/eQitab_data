Per la stella quando declina!
Il vostro compagno non si è sviato, e non si è insuperbito
e non parlava per capriccio.
Non è che ispirazione ricevuta,
che gli insegnò il Potente e Forte ﴾Angelo Jibrīl﴿
e di grande splendore ﴾si È mostrato nelle sembianze di Angelo﴿, colui che si alza nel cielo
al sommo orizzonte;
poi si avvicinò, e restò sospeso
fino alla distanza di due lunghezze d'arco o poco meno.
E ispirò al Suo servo ciò che gli era stato ispirato.
Il suo cuore non negò ciò che vide:
osate voi mettere in dubbio ciò che vede?
E lo vide di nuovo ﴾in quella stessa forma﴿
presso il giuggiolo del limite estremo,
là dove sta il Paradiso della Dimora,
quando il giuggiolo era circondato da ciò che lo copriva.
Il suo sguardo non si spostò da esso, e non oltrepassò quel limite.
Lui vide parte dei supremi segni del suo Dio.
Ma voi avete forse visto Al-Lāta e Al-'Uzza
e Manāta, il terzo tra loro,
e a voi i maschi e a Lui le femmine?
Che divisione ingiusta!
Ma non sono che nomi, inventati da voi e dai vostri padri, a cui Allāh non ha mai fatto scendere nessuna autorità. In verità, non seguono che le proprie supposizioni e ciò che i loro animi desiderano, anche se è già stata indicata loro da Allāh la Retta Via.
O è forse dato all'uomo di avere ciò che desidera?
Ma ad Allāh l'Altra vita e questa vita.
۞ E quanti angeli sono nei cieli, la cui intercessione non giova a nulla, se non col permesso di Allāh, che lo concede a chi Lui vuole, e col Suo compiacimento?
In verità quelli che non credono nell'Aldilà, danno agli angeli nomi femminili,
senza saperne niente, seguendo solo congetture, e in verità le congetture non sostituiscono in nulla la Verità!
Ignora chi ha rinnegato i Nostri Segni e non desidera che la vita terrena!
Quello è il loro limite di conoscenza: in verità il tuo Dio conosce meglio chi ha perduto il Suo sentiero, e Lui conosce chi è ben guidato.
E ad Allāh appartiene ciò che è nei cieli e in terra: così ricompensa quelli che hanno fatto il male per ciò che hanno fatto, e ricompensa quelli che hanno fatto il bene con il bene:
quelli che si astengono dal commettere i grandi peccati e le nefandezze, tranne i piccoli peccati. In verità il tuo Dio è Colui che accoglie il pentimento. Lui vi conosce meglio: vi ha creato dalla terra e diventaste feti nei ventri delle vostre madri. Non vantate la vostra purezza: Lui conosce bene chi è devoto.
Hai visto chi ha rinnegato
e ha donato una piccola somma, poi si è astenuto?
Possiede forse la conoscenza dell'Ignoto, così da vederlo?
O non è stato informato di ciò che è nei Libri di Mūsā
e di Ibrāhīm ﴾إِبْرَاهِيم﴿, che si attenne alla Legge?
"Che nessuno paghi il prezzo delle colpe altrui”,
e non va a favore dell'uomo se non le proprie azioni,
e le sue azioni saranno evidenziate,
poi sarà ricompensato generosamente
e in verità l'ultima meta è dal tuo Dio.
E in verità è Lui che ha fatto ridere e piangere,
e in verità è Lui che ha fatto morire e resuscitare.
E in verità è Lui che ha creato la coppia di maschio e femmina
da un fiotto che viene gettato.
E in verità a Lui appartiene la seconda resurrezione.
E in verità è Lui che ha fatto arricchire o ha fatto impoverire.
E in verità è Lui il Creatore di Sirio.
E in verità è Lui che distrusse gli antichi di 'Ad
e Thamūd e non risparmiò nulla,
e, prima di loro, il popolo di Nūħ ﴾نُوح﴿, in verità furono ancora più malfattori e prepotenti.
E capovolse le città ﴾del popolo di Lūţ﴿,
ricoprendole: e che copertura!
Di quali segni del tuo Dio dubiti ancora?
Questo è un avvertimento dei primi avvertimenti.
L'Ora si avvicina:
non c'è, all'infuori di Allāh, chi la riveli!
È di questi ammonimenti che vi stupite?
E ne ridete? E non piangete?
E vi state distraendo?
Prostratevi ad Allāh e adorateLo! ۩ ﴾فَاسْجُدُوا لِلَّهِ وَاعْبُدُوا﴿
