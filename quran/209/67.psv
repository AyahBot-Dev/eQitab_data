Gloria a Colui che ha nella sua mano il Regno ed è Onnipotente:
Colui che ha creato la morte e la vita, per mettere alla prova chi di voi opera meglio. E lui è il Potente, il Perdonatore.
Colui che creò sette cieli sovrapposti, così che non vedrai nel creato del misericordioso nessun difetto. Volgi lo sguardo: vedi qualche difetto?
Poi volgi lo sguardo due volte: il tuo sguardo tornerà a te confuso e stanco.
E abbiamo abbellito il cielo più vicino con luci, facendone oggetti per lapidare i demoni, a cui abbiamo riservato il tormento del Fuoco.
E per quelli che hanno negato il loro Dio c'è la punizione dell'Inferno e un infausto destino.
Quando vengono gettati in esso, ne sentiranno il mugghio mentre divampa,
quasi da disintegrarsi per l'ira. Ogni volta che vi si getterà un gruppo, i suoi custodi li interrogheranno: "Non vi è forse arrivato un ammonitore?"
Dissero: "Certo, è venuto a noi un ammonitore, ma lo smentimmo, dicendo: "Allāh non ha fatto scendere nulla, e voi siete in una grande perdizione!"
E dissero: "Se avessimo avuto udito o ragione, non saremmo qui tra la gente del Fuoco".
Riconobbero così la loro colpa: “Sia dannata la gente del Fuoco!"
In verità quelli che temono il loro Dio nell'Ignoto hanno perdono e grande premio.
E sia che tratteniate la vostra parola, o che l'esprimiate, in verità Lui sa ciò che è nei petti.
Lui non conosce forse quelli che ha creato? E Lui è il Benevolo, il Sapiente.
Lui è Colui che vi ha reso agevole la terra: percorretela in tutti i sensi, e nutritevi dei Suoi beni, e Sua è la resurrezione!
Siete forse certi che Colui che è nei cieli non farà sprofondare con voi la terra che, poi, fremerà?
O siete forse certi che Colui che è nei cieli non scatenerà su di voi una tempesta di sassi? Saprete allora cosa sia l'Avvertimento.
E negarono quelli che li hanno preceduti: quale fu il mio sdegno!
Non hanno forse visto sopra di loro gli uccelli stendere e ripiegare le ali? Non li sorregge se non il Misericordioso: in verità Lui è Osservatore di ogni cosa.
O chi è un esercito in grado di soccorrervi all'infuori del Misericordioso? Certo i miscredenti sono illusi!
O chi è Colui che vi sostenterà, se Lui trattiene il Suo sostentamento? Ma loro persistono nell'insolenza e nell'avversione!
Chi cammina a volto chino è forse meglio guidato di chi cammina sulla Retta Via?
Dici: "Lui è Colui che vi ha creato e vi ha dato udito e occhi e cuori. Quanto poco Gli siete grati!"
Dici: "Lui è Colui che vi ha diffuso sulla terra e a Lui sarete riuniti".
E diranno: "Quando ci sarà questa promessa, se siete veritieri?"
Dici: "In verità la conoscenza di ciò è di Allāh, e in verità io non sono altro che un chiaro ammonitore".
Quando la videro avvicinarsi, i volti dei miscredenti si incupirono e fu detto: "Questo è ciò che esigevate!"
Dici: "Avete visto? Se Allāh rovinasse me e i miei seguaci, o fosse Misericordioso verso di noi, chi salverebbe i miscredenti dalla dura punizione?"
Dici: "Lui è il Misericordioso, in Lui abbiamo creduto e a Lui ci siamo affidati: saprete chi è in chiara perdizione."
Dici: "Avete visto? Se la vostra acqua sprofonda, chi vi procurerà acqua sorgente?"
