ಆಕಾಶದಾಣೆ ಮತ್ತು ಬಾನಲ್ಲಿ ರಾತ್ರಿ ಪ್ರತ್ಯಕ್ಷ ಗೊಳ್ಳುವ ವಸ್ತುವಿನಾಣೆ!
ಆ ವಸ್ತುವೇನೆಂದು ತಮಗೆ ತಿಳಿಸಿಕೊಟ್ಟದ್ದೇನು?
ಅದು ಪ್ರಖರ ಪ್ರಕಾಶಮಾನ ನಕ್ಷತ್ರ.
ಪ್ರತಿಯೊಂದು ಜೀವಕ್ಕೂ ಕಾವಲುಗಾರನನ್ನು ನಿಯುಕ್ತಿಗೊಳಿಸದೆ ಬಿಡಲಾಗಿಲ್ಲ.
ತನ್ನನ್ನು ಯಾವುದರಿಂದ ಸೃಷ್ಟಿಸಲಾಗಿದೆ ಎಂಬುದನ್ನು ಮನುಷ್ಯನು ನೋಡಲಿ.
ಅವನನ್ನು ಪುಟಿಯುವ ದ್ರವದಿಂದ ಸೃಷ್ಟಿಸಲಾಗಿದೆ.
ಅದು, ಬೆನ್ನೆಲುಬು ಹಾಗೂ ಎದೆಯ ಮೂಳೆಗಳ ನಡುವಿನಿಂದ ಹೊರಡುವುದು .
ಮನುಷ್ಯನನ್ನು ಮರುಜೀವಗೊಳಿಸುವುದರಲ್ಲಿ ಅವನು ಖಂಡಿತ ಸಮರ್ಥನಾಗಿರುವನು
ಎಲ್ಲ ರಹಸ್ಯಗಳು ಬಹಿರಂಗವಾಗುವ ದಿನ .
ಅಲ್ಲಾಹನ ಶಿಕ್ಷೆಯಿಂದ ತಡೆಯುವ ಶಕ್ತಿಯಾಗಲಿ, ಅದರಿಂದ ಪಾರುಮಾಡುವ ಸಹಾಯಕನಾಗಲಿ ಅವನಿಗೆ ಇರಲಾರದು.
ಮಳೆ ಸುರಿಸುವ ಆಕಾಶದಾಣೆ!
ಸೀಳುಗಳಿರುವ ಭೂಮಿಯಾಣೆ! .
ಖಂಡಿತವಾಗಿಯೂ ಖುರ್‍ಆನ್ (ಸತ್ಯಾ ಸತ್ಯಗಳನ್ನು ಬೇರ್ಪಡಿಸುವ) ನಿರ್ಣಾಯಕ ಮಾತು.
ಇದು ತಮಾಷೆಯಲ್ಲ .
ಖಂಡಿತವಾಗಿಯೂ ಅವರು ಹಲವು ರೀತಿಯ ಕುತಂತ್ರಗಳನ್ನು ಹೂಡುತ್ತಿದ್ದಾರೆ.
ನಾನು ಪ್ರತಿತಂತ್ರ ಹೂಡುವೆನು.
ಆದ್ದರಿಂದ ಸ್ವಲ್ಪ ಕಾಲ ಅವರನ್ನು ಬಿಟ್ಟು ಬಿಡಿರಿ.
