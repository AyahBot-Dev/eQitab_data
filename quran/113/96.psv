/ Ей, Мұхаммед!  /  Оқы, жаратқан Раббыңның атымен,
адам баласын ұйыған қаннан жаратқан!
Оқы! Әрі сенің Раббың аса Жомарт,
Ол қалам арқылы үйретті,
Адамға, ол білмегенді үйретті.
Жоқ, күмәнсіз, адам баласы шектен шығады,
өзін бай, мұқтажсыз санағанынан.
Ал, анығында, қайту - Раббыңа.
Көрдің бе, кедергі жасағанды,
бір құлға, ол намаз оқыған кезде?
Айтшы, егер ол тура жолда болған болса,
немесе тақуалықты  / Аллаһтың жазасынан қорқып, сақтануды /  бұйырған болса?
Көрдің бе, оның өтірікке шығарғанын және теріс айналғанын,
сонда ол Аллаһтың көріп тұрғанын білмей ме?
Жоқ, олай емес! Егер ол осылай істегенін тоқтатпаса, сөзсіз Біз кекілден ұстаймыз.
Өтірікші, біле тұра қателесуші кекілден.
Қане, шақырсын ол жақтастарын.
Біз де сақшыларды шақырамыз.
Олай емес!  / Ей, Мұхаммеді /  Сен оған бағынба.  / Раббыңа /  сәжде қыл және жақындай түс!
