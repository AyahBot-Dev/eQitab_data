Күн оратылып бүктелген кезде,
әрі жұлдыздар төгілген кезде
және таулар  / орнынан /  қозғалтылған кезде,
және он айлық буаз түйелер қараусыз қалған кезде,
әрі аңдар жиылған кезде,
және теңіздер отқа айналған кезде,
және жандар топтастырылған кезде,
әрі тірідей көмілген қыз сұралған кезде,
«Қай күнәсі үшін өлтірілді?» -  / деп / .
/ Аман /  жазбалары таратылған кезде,
және аспан сыдырылып алынған кезде,
және Жахим (Тозақ) жандырылған кезде,
әрі Жәннат жақындатылған кезде
әрбір жан нені дайындап, алып келгенін біледі.
Жоқ!  Қайтушылармен ант етемін,
қозғалушы, жасырынушы.
әрі қараңғылығы түсе бастаған түнмен,
және тыныс алып, ағарабастаған таңмен.
Анығында, бұл - ардақты Елшінің сөзі,
күшті және Аршы Иесінің алдында мәртебелі,
оған ол жақта  / періштелер /  бағынатын, сенімді.
Сендердің жолдастарың жынды емес,
Ол, оны анық көкжиекте көрді.
Әрі ол ғайыпты  / уахиды /  жеткізуде сараңдық  / кемітушілік /  істемеді,
және бұл - қуылған шайтанның сөзі емес.
Сонда, қайда барасыңдар?
Ол  / Құран /  - әлемдер үшін еске салу ғана,
сендерден туралықты ұстануды қалағандар үшін.
Әлемдердің Раббысы Аллаһ қаламайынша, сендер қалай алмайсыңдар.
