Та. Син. Мим.
Бұл -  анық Кітаптың аяттары.
/ Ей, Мұхаммед! /  Біз сенетін адамдар үшін саған Мұса мен Фиръаунның хабарынан ақиқат бойынша оқып береміз.
Негізінде, Фиръаун жер бетінде  / өз елінде /  өзін жоғары қойып, оның халқын бөлді. Ол  / Фиръаун /  олардың бір тобын езгіге салып, ұлдарын бауыздап, ал әйелдерін тірі қалдыратын еді. Ақиқатында, ол бұзушы-бүлдірушілерден болды.
Ал, Біз ол жерде  / Мысырда /  әлсіз болғандарға игілік көрсетуді, оларды жетекші етуді әрі мұрагерлер етуді қалаймыз,
сондай-ақ оларға ол жерде билік беруді әрі Фиръаун мен Һаманға және екеуінің әскеріне олардың қорқып, сақтанған  / қауіптенген /  нәрселерін көрсетуді.
Әрі Біз Мұсаның анасына: «Оны еміз. Егер ол үшін  / оны өлтіреді деп /  қорықсаң, оны  / сандыққа салып / өзенге таста. Қорықпа және қайғырма. Біз оны өзіңе, әлбетте қайтарамыз және оны елшілерден етеміз», - деп көкейіне салдық.
Сонда оны Фиръаунның әулеті өздеріне жау әрі қайғы болуы үшін тауып алды. Өйткені Фиръаун мен Һаман әрі екеуінің әскері біле-тұра қателесушілерден еді.
Әрі Фиръаунның әйелі: « / Бұл /  менің де, сенің де көз қуанышымыз болсын. Оны өлтірмеңдер. Мүмкін ол бізге пайдасын тигізер немесе оны бала етіп алармыз», - деді. Сөйтіп, олар сезбеді.
Ал, Мұсаның анасының жүрегі  / қайғыға батып /  боп-бос болып қалды. Егер Біз оның жүрегін имандылардан болуы үшін бекітпегенімізде, ол білдіріп қоятын еді.
Әрі ол  / Мұсаның анасы /  оның әпкесіне: «Оның артынан жүр»,- деді. Сонда ол оларға байқатпай, сырттай бақылады.
Әрі Біз оған алғашында емізуші әйелдерді  / емуден /  тыйдық. Сонда  / оның әпкесі / : «Сендерге, оны сендер үшін қамқорлығына алып әрі оған жақсы қарайтын бір үйді көрсетейін бе?» - деді.
Сөйтіп оны анасына оның көзайым болуы әрі қайғырмауы және Аллаһтың уәдесі шын екендігін білуі үшін қайтардық. Бірақ олардың көбі білмейді.
Әрі ол ержетіп, жетілген кезде, оған үкім  / даналық /  және білім бердік. Біз жақсылықты ықыласпен істеушілердің қайтарым сыйын осылай береміз.
Ал ол қалаға, оның тұрғындары жайбарақат, қаперсіз болған  / түскі демалыс / уақытта кірді. Ол жерде төбелесіп жатқан екі кісіні көрді. Бірі өз жағынан, ал өзгесі оған дұшпан жақтан еді. Өз жағынан болғаны, одан дұшпан жағынан болғанға қарсы көмек сұрады. Сонда Мұса оны жұдырығымен бір ұрып, өлтіріп қойды. Ол: «Бұл -  шайтанның ісінен. Өйткені - ол жау, анық адастырушы», -деді.
Ол: «Раббым! Мен өзіме-өзім әділетсіздік істедім. Мені кешір», - деді. Сонда Ол оны кешірді. Өйткені Ол өте Кешірімді, ерекше Мейірімді .
Ол: «Раббым! Маған берген игілігің үшін енді қылмыскерлерге ешқашан жақтасушы болмаймын», - деді.
Ал, таңертең ол қалаға қорқып, алаңдай кірді. Сонда кеше өзінен көмек сұраған адам, оны тағы да көмекке шақырды. Мұса оған: «Негізінде, сен анық адасқан екенсің»,- деді.
Сөйтіп ол екеуіне жау болғанды ұстағысы келгенде,  / исраилдық оны түсінбей / : «Ей, Мұса! Кеше біреуді өлтіргеніңдей, мені де өлтіргің келе ме? Негізінде, сен бұл жерде өктем болуды ғана қалап, түзетушілерден  / жарастырушылардан / болғың келмейді», - деді.
Қаланың шет жағынан бір адам жүгіріп келіп: «Ей, Мұса! Уәзірлер саған қатысты, сені өлтіру үшін кеңесіп жатыр.  / бұл жерден /  кет! Ақиқатында, мен -саған адал кеңес берушілерденмін», - деді.
Сонда ол  / Мұса /  қорқып, жан-жағын байқаған күйде ол жерден шықты. Әрі ол: «Раббым! Мені әділетсіз адамдардан құтқар», - деді.
Әрі Мәдиянға қарай бет алған кезде, ол: «Раббымның маған тура жол көрсетуін үміт етемін», - деді.
Ол мәдияндықтардың суатына келген кезде, оның басында  / мал /  суғарып жүрген бір топ адамдарды кездестірді. Әрі олардан басқа,  / қойларын /  қайырып, оқшауланып тұрған екі әйелді көрді. Ол: «Сендер не істеп тұрсыңдар?» - деді. Ол екеуі: «Біз бақташылар суғарып болғанға дейін су ала алмаймыз. Ал, әкеміз жасы үлкен қария», - деді.
Сонда ол екеуіне  / қойларын /  суғарып берді. Кейін көлеңкеге қайтты да: «Раббым! Ақиқатында мен Өзің маған түсірген кез келген жақсылыққа мұқтажбын»,-  деді.
Сонда оған екі әйелдің бірі ұялған халде келіп: «Бізге  / қойларды / суғарып бергенің үшін әкем сені ақы беруге шақырып жатыр», деді. Ол оған келген соң, болған оқиғаны баяндап берді. Ол  / қыздардың әкесі / : «Қорықпа! Сен әділетсіз адамдардан құтылдың»,-  деді.
Екі әйелдің бірі: «Уа, әкетайым! Оны жалдап  / жұмысқа /  ал. Өйткені жалдап алғандарыңның ең қайырлысы - күшті әрі сенімді болғаны»,-  деді.
Ол  / әкесі / : «Сен маған сегіз жыл жұмыс істеп беретін болсаң, мына екі қызымның біріне сені үйлендіргім келеді. Егер он жылға толтырсаң, онда ол өзіңнен  / бір қайыр / . саған бір ауыртпашылық түсіруді қаламаймын. Инша Аллаһ  / Аллаһ қаласа / , менің түзулерден екенімді көресің», - деді.
/ Мұса / : «Бұл - мені мен сенің арамыздағы / келісім / . Екі мерзімнің қайсысын
өтесем де маған қарсылық болмасын. Айтқанымызға / келісімімізге /  Аллаһ кепіл»,
- деді.
Мұса  / келісілген /  мерзімді аяқтап, үй-ішімен  / еліне қарай /  жолға шыққанда, тау жақтан бір от көрді. Ол үй-ішіне: «Тұра тұрыңдар. Мен бір от көрдім. Мүмкін ол жерден бір хабар немесе жылынуларың үшін оттан бір тамызық әкелермін»,-  деді.
Ол оған  / отқа /  барған кезде, қасиетті жердегі жазықтың оң жағындағы ағаштан: «Ей, Мұса! Мен әлемдердің Раббысы - Аллаһпын.
Таяғыңды таста», - деп үн қатылды. Ол  / таяғын тастағанда /  оның жылан тәрізді ирелеңдегенін көріп, теріс бұрылып қашты да, артына қарамады.  / Аллаһ: /  «Ей, Мұса! Бері кел, қорықпа! Ақиқатында, сен - амандықта болғандар қатарындасың.
Қолыңды қойныңа кіргіз, ол мінсіз, аппақ болып шығады. Қорқудан  / арылу үшін / қанатыңды  / қолыңды /  өзіңе тартып қыс. Бұл / мұғжиза /  - Раббыңнан Фиръаунға және оның уәзір, бектеріне  / жіберілген /  екі дәлел. Анығында, олар жаман істерді істейтін адамдар», - / деді / .
/ Мұса / : «Раббым! Менолардыңбіреуін өлтірдім. Енді олардыңмені өлтіруінен қорқамын.
Әрі бауырым Һарунның тілі маған қарағанда анық. Сондықтан оны менімен бірге мені растайтын көмекші етіп жібер. Мен олардың өзімді өтірікшіге шығаруларынан қорқамын», -деді.
/ Аллаһ /  айтты: «Біз сенің қолыңды бауырыңмен қуаттаймыз және олар екеуіңе жете алмайтындай сендерге мықты дәлел  / үстемдік /  береміз. Біздің белгілерімізбен екеуің әрі сендерге ергендер жеңіске жетушісіңдер», - деді.
Мұса оларға  / фиръаундықтарға /  анық белгілерімізбен келген кезде, олар: «Бұл - бар болғаны жасанды бір сиқыр ғана. Біз алдыңғы бабаларымыздан мұндайды естімеппіз», -деді.
Әрі Мұса: «Раббым кімнің Оның Өзінен болған тура жолмен келгенін және көркем нәтиженің кімдікі болатынын жақсы біледі. Шын мәнінде, әділетсіздер мұратына жетпейді», - деді.
Ал, Фиръаун: «Ей, уәзірлер! Мен сендер үшін өзімнен басқа құдай бар екенін білмеймін. Ей, Һаман! Лайды оттың үстіне салып  / кірпіш құйып / , маған Мұсаның құдайына көтерілуім үшін биік мұнара тұрғыз. Анығында, мен оны өтірікшілерден деп ойлаймын»,-  деді.
Әрі ол және оның әскері ешқандай құқығы болмаса да өздерін жоғары санады әрі олар Бізге қайтарылмаймыз деп ойлады.
Сонда Біз оны және оның әскерін ұстап  / жазалап / , теңізге тастадық. Әділетсіздердің соңы не болғанына назар сал.
Әрі Біз оларды Отқа  / тозаққа /  шақырушы жетекшілер еттік, ал Қайта тірілу күні Оларға көмек берілмейді.
Әрі осы өмірде Біз олардың соңынан қарғыс еретін етіп қойдық, ал Қайта тірілу күні олар  / Аллаһтың мейірімінен /  шеттетілгендерден  /ұсқынсыз, жиіркеніштілерден /  болады.
Біз алдыңғы ұрпақтарды жойғанымыздан кейін, Мұсаға адамдар үшін көрнеу дәлелдер, жолбасшы  / тура жолды ұстануға басшылық /  және мейірім ретінде, олардың еске алулары үшін Кітапты бердік.
/ Ей, Мұхаммед! /  Біз Мұсаға істі әмір еткенімізде, сен  / таудың /  батыс жағында емес едің және көріп тұрушылардан да болған жоқсың.
Алайда, Біз  / Мұсадан кейін көптеген / ұрпақтарды пайда еттік әрі оларға ұзын өмірлер  / замандар /  өтті. Сен Мәдиянтұрғындары арасында тұрып, Оларға аяттарымызды оқыған жоқсың, бірақ Біз жіберушіміз.
Біз  / Мұсаға /  үн қатқан кезде, сен сол таудың жанында болған жоқсың. Алайда, сенен бұрын ескертуші келмеген қауымға ескертуің үшін және олар еске алулары үшін Раббыңнан бір мейірім  / ретінде сені жібердік / ?
Оларға  / Мекке мүшріктеріне /  қолдарымен жасаған істеріне орай бастарына бір қасірет келгенде: «Раббымыз! Егер бізге бір Елші жібергеніңде, аяттарына ерер едік жәнеиманға келгендерден болар едік!» деп айтпауы үшін.
Оларға Бізден ақиқат келгенде, олар: «Егер Мұсаға берілгендер  / мұғжизалар / оған да берілгенде еді?» - деді. Олар бұрын Мұсаға берілгенді теріске шығармаған ба еді? Олар  / Мекке мүшріктері / : «Бұл - бірін-бірі қолдаған екі сиқыр», - деді. Әрі: «Біз  / бұлардың /  ешқайсысына сенбейміз», - деді.
/ Ей, Мұхаммед! /  Айт: «Егер шын сөзді болсаңдар, Аллаһтан екеуінен де тура болған бір кітап келтіріңдерші, мен соған ерейін», -деп.
Егер олар саған жауап бермесе, біл, анығында олар көңілқұмарлығына ғана ереді. Аллаһтың тура жолынсыз көңілқұмарлығына ергеннен өткен адасушы бар ма? Ақиқатында, Аллаһ әділетсіз адамдарды тура жолға салмайды.
Біз Оларға еске алулары үшін Сөзді  / Құранды /  жеткіздік.
Бұдан бұрын Кітап бергендеріміз бұған сенеді.
Оларға  / Құран /  оқылғанда, олар: «Біз бұған сендік. Шын мәнінде, бұл - Раббымыздан  / келген /  ақиқат. Негізінде, біз бұған дейін Мұсылман  / бойсұнушы /  болғанбыз», -дейді.
Сабыр еткендіктері үшін Оларға сый екі есе беріледі. Олар жамандықты жақсылықпен кетіреді әрі Біз өздеріне ризық етіп бергендерімізден жұмсайды.
Қашан олар бос сөз естісе, одантеріс бұрылып: «Біздің амалдарымыз өзімізге, ал сендердің амалдарың өздеріңе. Сендерге бейбітшілік болсын! Біз надандардан болуды қаламаймыз», - дейді.
/ Ей, Мұхаммед! /  Ақиқатында, сен жақсы көргеніңді тура жолға сала алмайсың, ал Аллаһ қалағанын тура жолға салады. Әрі Ол тура жолмен жүрушілерді жақсы біледі.
Әрі олар  / меккеліктер / : «Егер біз сенімен бірге тура жолға ерсек, онда жерімізден ұсталып әкетілеміз», дейді. Біз оларды Бізден ризық ретінде әрбір нәрсенің өнімдері жиналатын осы қасиетті әрі қауіпсіз орынға орналастырып бекітпедік пе? Бірақ олардың көбі білмейді.
Өздеріне берілген тіршілікке масайраған қаншама елді мекендерді жойып жібердік. Міне, олардың қоныстары, - олардан кейін онда ешкім тұрмайды, тек олардың азы ғана болмаса. Әрі  / соңында бәрі /  Бізге қалады.
/ Ей, Мұхаммед! /  Раббың елді мекендердің анасына  / Меккеге / , аяттарымызды оқитын Елші жібермейінше, оларды жоюшы емес. Біз тек халқы әділетсіз болған елді мекендерді ғана жойдық.
Сендерге берілгендердің барлығы бар болғаны осы өмірде пайдаланатын нәрселер әрі оның сәні ғана. Ал Аллаһтағы қайырлы әрі тұрақты. Ақылдарыңды істетіп ұғынбайсыңдар ма?
Біз өзіне көркем уәде беріп, әрі оған кездесетін бір адам, Біз оны осы өмірдің қызығына кенелтіп, ал кейін Қайта тірілу күні  / жазаға /  келтірілетіндердің қатарындағы біреумен тең бе?
Әрі сол  / қайта тірілу /  күні  / Аллаһ / оларды шақырғанда:«Маған серік деп есептегендерің қайда?» - дейді.
Өздеріне  / жаза туралы /  Сөз орындалғандар: «Раббымыз! Мыналар - біздің адастырғандарымыз. Біз оларды өзіміз адасқандай адастырдық. Олардан бас тартып, саған бет бұрамыз. Олардың табынғаны біз емес», - дейді.
Әрі, оларға  / серік қосушыларға / : «Серік етіп қосқандарыңды шақырыңдар», -делінеді. Сонда олар шақырады, алайда олар  / серік етіп қосқандары /  жауап бермейді және олар азапты көреді. Егер олар тура жолда болғанда.
Әрі, сол күні Ол  / Аллаһ /  оларға: «Елшілерге не жауап бердіңдер?» - деп үндейді.
Сол күні Оларға хабарлар жасырын болады және олар бір-бірінен ешнәрсе сұрамайды.
Ал, кім істеген күнәсіне шынайы өкініп, Аллаһқа бойсұнуға қайтса  / тәубеге келсе /  және иманға келсе әрі ізгі амал істесе, сол мұратына жетушілерден болады.
Әрі Раббың қалағанын жаратады және таңдайды. Оларда таңдау жоқ. Аллаһ - пәк және олардың серік етіп қосқандарынан жоғары.
Әрі Раббың олардың көкіректері нені жасыратынын және олардың нені әшкере істейтіндерін біледі.
Ол - Аллаһ, Одан басқа ешбір құдай жоқ. Алдыңғы әрі соңғы, мәңгілік өмірдегі барлық мақтау Оған. Үкім шығару билігі - Онікі. Әрі сендер Оған қайтарыласыңдар.
/ Ей, Мұхаммед! /  Айт: «Айтыңдаршы, егер Аллаһ сендерге түнді Қайта тірілу күніне дейін ұзартып қойса, сендерге жарықты Аллаһтан басқа қандай құдай әкеле алады? Сендер естімейсіңдер ме?»- деп.
Айт: «Айтыңдаршы, егер Аллаһ сен­дерге күндізді Қайта тірілу күніне дейін ұзартып қойса, сендерге тынығатын түнді Аллаһтан басқа қандай құдай әкеле алады? Сендер көрмейсіңдер ме?» - деп.
Ол сендерге түн мен күндізді, онда  / түнде /  тынығуларың және  / күндіз /  Оның игілігін  / ризық, несібесін /  іздеулерің әрі игіліктеріне алғыс білдірулерің үшін беруі - Оның мейірімінен.
Сол  / қайта тірілу /  күні  / Аллаһ /  оларға: «Маған серік деп есептегендерің қайда?» -деп үндейді.
Біз  / ол күні / әрбір қауымнан бір куәні шығарып: «Дәлелдеріңді келтіріңдер», - дейміз. Сонда олар ақиқаттың Аллаһ жағында екенін біледі және ойдан шығарғандары  / құдайлары /  олардан жоғалады.
Ақиқатында, Қарун Мұсаның елінен болып, оларға тәкаппарлық танытты. Біз оған күш-қуаты мол бір топ адамға кілттері ауыр жүк болатындай қазыналар бердік. Сол кезде елі оған: «Масаттанба, анығында, Аллаһ масаттанушыларды ұнатпайды.
Аллаһтың өзіңе бергенімен  / жақсылықтарымен /  мәңгілік тұрақ мекенін ізде әрі осы өмірдегі үлесіңді де ұмытпа. Аллаһтың саған жақсылық жасағаны секілді, сен де жақсылық ет. Жер бетінде бүлдірушілікке ұмтылма, күмәнсіз Аллаһ бұзушы-бүлдірушілерді ұнатпайды», - деді.
Ол  / Қарун / : «Бұл  / мал-дәулет / маған білімім үшін берілді», - деді. Ол білмеді ме, Аллаһтың одан бұрынғыұрпақтардан күш-қуаты одан мықты әрі жинағаны да көбірек болғандарды жойып жібергенін? Қылмыскерлер күнәлары жайлы сұралмайды.
Сонда ол елінің алдына сән-салтанатымен көріктеніп шықты. Әрі осы дүние тіршілігін қалағандар: «Әттең! Қарунға берілгендей нәрсе бізге де берілгенде еді! Ол - сөзсіз, үлкен үлес иесі», - деді.
Ал, өздеріне білім берілгендер: «Сорларың бар болғыр! Иманға келген және ізгі амал жасағандар үшін Аллаһтың сыйы қайырлы әрі ол сабыр етушілерге ғана бұйырады»,- деді.
Сонда Біз оны және оның үй-жайын жерге жұтқыздық. Оны Аллаһтан құтқаратын ешбір топ болмады әрі ол өз-өзін де құтқара алмады.
Кеше ғана оның орнында болуды көксегендер ертесіне: «Міне, ғажап! Аллаһ ризықты құлдарынан қалағанына кеңітіп және тарылтып қояды екен. Егер Аллаһ бізге игілік етпегенде, бізді де жерге жұтқызар еді. Иә, солай, кәпірлер мұратқа жетпейді екен»,- деді.
Міне, бұл - соңғы, мәңгілік өмір  / ақирет /  тұрағы. Біз оны жер бетінде өзін жоғары қоюды және бұзу-бүлдірушілікті қаламайтындарға береміз. Ал, нәтиже - тақуалардікі  /Аллаһтың жазасынан қорқып, сақтанғандардікі!,
Кім жақсылықпен келсе, ол үшін одан да қайырлысы бар. Ал кім жамандықпен келсе, жамандық істегендерге жасаған істерінің ғана қайтарымы беріледі.
/ Ей, Мұхаммед! /  Кім саған Құранды  / жеткізуді /  міндеттесе, Сол сені қайтар орынға қайтарады. Айт: «Раббым кімнің  / тура жолды көрсететін /  басшылықпенкелгенін және кімнің анық адасуда екенін жақсы біледі», - деп.
Сен өзіңе Кітаптың түсуін үміт етпеген, күтпеген едің. Алайда, ол Раббыңнан бір мейірім ретінде  / түсірілді / . Сондықтан кәпірлерге болысушы  / көмек беруші / болма.
Өзіңе Аллаһтың аяттары түсірілгеннен кейін, олар сені одан тоспасын, Раббыңа шақыр және Оған серік қосушылардан болма.
Аллаһпен қатар басқа құдай шақырма / Одан өзгеге құлшылық етпе / ,Одан басқа ешбір құдай жоқ. Оның дидарынан  / Өзінен / басқа барлық нәрсе жоқ болады. Үкім ету -Оған тән әрі сендер Оған қайтарыласыңдар.
