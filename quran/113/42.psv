Ха. Мим.
Ъайн, син, қаф.
/ Ей, Мұхаммед! Бәрінен Үстем, аса Дана Аллаһ саған және сенен бұрын болғандарға  / пайғамбарларға / осылай уахи етеді.
Аспандардағы және жердегі барлық нәрселер - Онікі. Әрі Ол өте Жоғары, аса Ұлы .
Аспандар  / бір-бірінің /  үсті жағынан жарылып  / бөлшектеніп /  кете жаздайды. Ал, періштелер өздерінің Раббысына мақтау айтып,  / барлық кемшіліктен / пәк деп дәріптейді және жердегілер үшін кешірім тілейді. Біліндер! Ақиқатында, Аллаһ өте Кешірімді, ерекше Мейірімді.
/ Ей, Мұхаммед! /  Одан өзгені қамқоршылар етіп алғандарды Аллаһ бақылаушы, ал сен олар үшін жауапкер емессің.
Әрі осылай саған елді мекендердің анасын  / «Уммул-Қура» /  және оны айнала орналасқандарды насихаттауың үшін арабша Құранды уахи еттік. Әрі болуында күмән жоқ, Жиналу  / Қайта тірілу /  күні жайлы ескертуің үшін. Бір топ Жәннатта, ал бір топ Саъирда  (Тозақта)  / болады / .
Ал, егер де Аллаһ қалағанда, оларды бір үммет етер еді. Бірақ Ол Өзі қалағанды мейіріміне бөлейді. Ал, әділетсіздерге ешбір қамқоршы да, көмектесуші де болмайды.
Әлде олар Одан өзгені қамқоршылар етіп алды ма? Аллаһтың Өзі - әл-Уәли  / анық Қамқоршы / . Ол өлілерді тірілтеді әрі Ол барлық нәрсені Жасай алушы.
Сендер қайшылыққа түсіп, тартысқан нәрсенің шешімі Аллаһта.  / Ей, Мұхаммед! / : «Міне, осы Аллаһ - менің Раббым. Мен Оған ісімді тапсырдым  / тәуекел еттім / , әрі әрдайым Оған бойсұнып, жүгінем» - де.
Аспандардың және жердің Жаратушысы! Ол сендер үшін өздеріңнен жұптар жасады. Әрі малдардан да жұптар жасады. Ол сендерді осылай көбейтеді. Оған ұқсайтын ешбір нәрсе жоқ. Ол бәрін Естуші ,  бәрін Көруші.
Аспандардың және жердің кілттері Оның иелігінде. Ол қалағанына ризықты кеңітеді не шектеп қояды.  Ол барлық нәрсені Білуші.
Ол сендерге діндерінде Нұхқа бұйырғанын әрі  / ей, Мұхаммед! /  саған уахи еткенімізді және Ибраһимге, Мұса мен Исағабұйырғанымызды: «Дінді толық орындаңдар және онда  / дінде /  бөлінбеңдер»,  - деп бекітті. Сенің шақырған нәрсең серік қосушыларға ауыр тиді. Аллаһ оған  / дініне /  Өзі қалағанды таңдайды әрі Өзіне бойсұнуға қайтушыны тура жолмен жүргізеді.
Олар өздеріне білім келгеннен кейін ғана өзара қызғаныштан бір-біріне іштарлықпен әділетсіздік етіп, жікке бөлінді. Егер де Раббыңнан белгіленген мерзімге дейінгі берілген Сөз болмағанда, олардың арасына үкім берілер еді. Ал, олардан кейін Кітапқа мұрагер етілгендер бұған қатысты қатты күмәнда.
/ Ей, Мұхаммед! / Міне, сен осыған шақыр да өзіңе бұйырылғандай туралықта бол. Олардың көңілқұмарлықтарына ерме және айт: «Мен Аллаһ түсірген кітаптарға сендім. Әрі сендердің араларыңа әділ болуға бұйырылдым. Аллаһ біздің Раббымыз әрі сендердің де Раббың. Бізге өзіміздің амалдарымыз, ал сендерге өздеріңнің амалдарың. Біз бен сендердің арамызда тартысқа негіз жоқ. Аллаһ бәрімізді жинайды. Баратын жер -  Оның алды»,  - деп.
Ал, Аллаһ жайында, Оған / Аллаһқа /  жауап берілгеннен  / адамдар дінді қабылдағаннан /  кейін де тартысатындардың уәждері Раббысының алдында негізсіз. Оларға -  / Аллаһтың /  қаһары әрі оларға ауыр азап бар.
Аллаһ Кітапты ақиқатпен түсірді және Таразыны. Әрі қайдан білесің, бәлкім Сағат  / Қайта тірілу күні /  жақын болар.
Оған  / Қайта тірілу күніне /  сенбейтіндер оның болуын асықтырады. Ал иманға келгендер, одан қорқынышқа түседі және оның ақиқат екенін біледі. Біліндер! Сағат  / Қайта тірілу күні /  жөнінде сөз таластыратындар, анығында ұзақ адасуда.
Аллаһ құлдарына мейірбан, бәрін толық Білуші. Ол қалағанына ризық береді. Әрі Ол өте Күшті, аса Үстем.
Кім соңғы, мәңгілік өмір  / ақирет /  жемісін қалайтын болса, оған өнімін арттырамыз. Ал, кім осы өмірдің жемісін қаласа, оған одан береміз, алайда ол үшін соңғы, мәңгілік өмірде  / ақиретте /  ешбір үлес болмайды.
Әлде оларға дінде Аллаһ рұқсат етпегенді олар үшін заң етіп бекітетін серіктері  / құдайлары /  бар ма? Егер де шешуші Сөз болмағанда, олардың арасына үкім етілер еді. Шын мәнінде, әділетсіздер үшін күйзелтуші азап бар.
/ Ей, Мұхаммед! / Сен әділетсіздердің  / Қайта тірілу күні! өздерінің істеп тапқандарынан зәресі ұшып, қорыққанын көресің, әрі ол  / амалдарының жазасы /  оларға болады. Ал, иманға келген және ізгі амал істегендер жәннаттардың бақтарында болады. Оларға Раббысының алдында қалағандары бар. Міне, осы -  үлкен кеңшілік.
Бұл - Аллаһтың иманға келген және ізгі амал істеген құлдарына сүйінші хабары. I Ей, Мұхаммед! /  Айт: «Сендерден бұл үшін ақы сұрамаймын, тек туысқандық жақсы көруді ғана болмаса», деп. Кім бір жақсылық істесе, Біз оған ондағы жақсылығын көбейтеміз. Ақиқатында, Аллаһ өте Кешірімді, бойсұнушы құлдарының аз амалына мол сауап беруші.
Олар әлде: «Ол Аллаһ жайында ойынан өтірік шығарды»,- дей ме? Егер Аллаһ қалағанда, жүрегінді мөрлеп қоятын еді. Аллаһ жалғанды өшіреді және ақиқатты Өзінің сөздерімен бекітіп, жүзеге асырады. Ақиқатында, Ол - көкіректегіні жақсы Білуші.
Ол  / Аллаһ /  сондай, құлдарының істеген күнәларына шынайы өкініп, Өзіне бойсұнуға қайтуын  / тәубесін /  қабыл етеді және жамандықтарын кешіреді әрі Ол сендердің не істейтіндеріңді біледі.
Әрі Ол иманға келген және ізгі амал істегендерге жауап береді  / тілектерін қабылдайды /  және оларға Өз кеңшілігінен арттырып береді. Ал, кәпірлерге қатты азап бар.
Егер де Аллаһ құлдарына ризық-несібені жайып қойса, олар жер бетінде
шектен шығар еді. Алайда Ол Өзі қалаған мөлшермен түсіреді. Анығында, Ол -
құлдарынан Хабардар, оларды Көруші.
Әрі Ол олар үмітсіздікке түскеннен кейін жаңбыр түсіреді және Өз мейірімін
жаяды. Ол — анық Қамқоршы, Ие, аса Мақтаулы.
Аспандардың және жердің жаратылуы әрі Оның оларда әрбір жандыны таратуы Оның белгілерінен Әрі Ол қалаған кезінде оларды жинап алуға Құдіреті жетуші.
Ал, сендерге келген қайғы, қиыншылық қолдарыңның істегендері себебінен әрі Ол көбін кешіріп жібереді.
Сендер жер бетінде  / Аллаһты /  әлсірете алмайсыңдар. Әрі сендерге Аллаһтан өзге қамқоршы да, көмек беруші де жоқ.
Теңізде таулар секілді жүзушілер  / кемелер / -   Оның белгілерінен.
Ол қаласа, желді тыныштандырып, олар оның  / теңіздің /  үстінде қозғалыссыз қалады. Анығында, мұнда әрбір әрдайым сабыр, шүкір етушіге  / Раббысының берген игіліктеріне әрдайым алғыс білдірушіге /  белгілер бар.
Немесе оларды істеген күнәлары үшін жойып жібереді, әрі Ол көбін кешіріп жібереді.
Біздің аят-белгілеріміз жайында сөз тартысатындар өздеріне құтылар жер жоқ екенін білсін.
Сендерге берілген барлық нәрсе осы өмірде ғана пайдаланылатын уақытша заттар. Ал Аллаһтағы нәрселер–иманға келген және өздерінің Раббысына жүгініп, Оған істерін тапсыратындар  / тәуекел ететіндер /  үшін қайырлы әрі тұрақты.
Солар - үлкен күнәлар мен жиіркенішті істерден өздерін алыс ұстайтын және ашуланған кездерінде кешіретіндер,
әрі солар - өздерінің Раббысына жауап беретін, намазды  / барлық шарттарын сақтап, беріле /  толық орындайтын, істерінде өзара кеңесетін және Біз өздеріне ризық етіп нәсіп еткеннен беретіндер,
және солар, өздеріне әділетсіздік етілсе, жауап қайтаратындар.
Жамандықтың қайтарымы - дәл өзіндей ғана жамандық. Ал кім кешірсе және түзетсе, оның сыйы - Аллаһта. Ақиқатында, Ол әділетсіздерді жақсы көрмейді.
Ал, кім өзіне әділетсіздік етілгеннен кейін есесін қайтарса, оларға қарсы жол жоқ.
Адамдарға әділетсіздік ететіндер және жер жүзінде ешбір хақысы болмаса да шектен шығатындар ғана айыпқа лайықты. Оларға күйзелтуші азап бар.
Ал, кім сабыр сақтаса және кешірім етсе, ақиқатында бұл -  қатты көңіл бөлетін  / жігерлілік танытатын /  істердің бірі.
Аллаһ кімді адастырса, бұдан кейін оған ешбір қамқоршы жоқ.  / Ей, Мұхаммед! /  Сен әділетсіздердің  / Есеп күні /  азапты көрген кездерінде: «Қайтуға жол бар ма?» - деп айтатындарын көресің.
Әрі сен олардың оған  / тозаққа /  келтірілгенінде, қорлықтан төменшіктеп, көздерін жасыра  / ұрлана / қарағанын көресің. Сонда иманға келгендер: «Анығында, зиян шегушілер -  олар Қайта тірілу күні өздерін және үй ішін зиянға ұшыратқандар», - дейді. Біліңдер! Шын мәнінде әділетсіздер тұрақты  / мәңгі /  азапта болады.
Әрі олар да Аллаһтан басқа өздеріне көмектесетін қамқоршылар болмайды. Аллаһ кімді адастырса, ол үшін ешбір жол жоқ.
Аллаһ тарапынан кері қайтарылмайтын бір күн келуден бұрын өздеріңнің Раббыңа жауап беріңдер  / бойсұныңдар / . Ол күні сендерге паналайтын ешбір орын болмайды әрі сендерде  / күнәларыңды /  мойындамай теріске шығару да болмайды.
/ Ей, Мұхаммед! /  Егер олар теріс бұрылса, Біз сені оларға күзетші етіп жіберген жоқпыз. Сенің міндетің жеткізу ғана. Қашан Біз адамға Өз тарапымыздан бір жақсылық берсек, ол бұған қуанады. Ал, егер қолдарымен жасаған  / күнәлі /  істері үшін бастарына бір жамандық келсе, адам  / берілген /  игіліктерді мойындамай, жоққа шығарады.
Аспандардың және жердің билігі -  Аллаһта. Ол қалаған нәрсесін жаратады. Кімге қаласа қыздарды сыйлайды әрі кімге қаласа ұлдарды сыйлайды.
Немесе оларға ұлдар мен қыздарды қосып береді, ал қалағанын бедеу  / перзентсіз / етеді. Ақиқатында, Ол бәрін Білуші , барлық нәрсені, қалағаны Жасай алушы.
Аллаһ тек уахи арқылы не тосық артынан болмаса, ешбір адаммен сөйлеспейді. Не Ол бір елші  / періште /  жіберіп, ол  / періште /  Оның бұйрығымен Оның қалағанына уахи етеді. Ақиқатында, Ол өте Жоғары, аса Дана.
/ Ей, Мұхаммед! /  Біз осылай етіп саған Өз әмірімізден бір Рухты  / Құранды / * уахи еттік. Сен  / ол кезде /  Кітаптың да, иманның да не екенін білмейтін едің. Алайда, Біз оны  / Құранды /  құлдарымыздан қалағандарымызды тура жолмен жүргізетін нұр еттік. Әрі шын мәнінде, сен, тура жолға бастайсың,
аспандардағы және жердегілер Өзінікі болған Аллаһтың жолына! Біліңдер,  / барлық / істер Аллаһқа қайтады.
