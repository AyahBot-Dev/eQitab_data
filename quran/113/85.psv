Шоқжұлдызды аспанмен ант етемін,
және уәде етілген Күнмен.
Куәлік берушімен және куәлік берілгенмен ант етемін.
Жойылып кетсін ордың иелері,
ішінде отыны бар отты  / ордың / .
Сол кезде олар оның  / ордың /  маңында отырған еді,
имандыларға  / мүміндерге /  не істегендеріне өздері куә болып.
Ал, олар бұларға  / мұсылмандарға /  тек бәріненҮстем,  аса Мақтаулы Аллаһқа сенгендіктері үшін ғана өшікті.
Ол  / Аллаһ /  сондай, аспандардың және жердің иелігі - Онікі. Әрі Аллаһ барлық нәрсенің үстінен Куә / Шаһид / .
Ақиқатында, иманды  / мүмін /  ерлер мен иманды әйелдерді сынаққа салып  / азаптап / , кейін істеген күнәларына шынайы өкініп, Аллаһқа бойсұнуға қайтпағандарға  / тәубе қылмағандарға /  - міне, соларға Жаһаннамның азабы әрі Оларға өртеуші оттың азабы бар.
Анығында, иманға келген және ізгі амал істегендерге астынан өзендер ағып жататын  / Жәннаттағы /  бақтар бар. Бұл - үлкен жетістік.
Шын мәнінде, Раббыңның қолға алуы - өте қатты.
Ақиқатында, Ол бастайды  / бастапқыда жаратып /  әрі қайталайды.
Әрі Ол - өте Кешірімді, аса жақсы көруші,
Аршының Иесі,  аса дәріптеліп Мақтаулы,
қалаған нәрсесін әрқашан Жасаушы.
/ Ей, Мұхаммед! /  саған әскерлердің хабары келді ме?
Фиръаун және Сәмүдтықтардың?
Бірақ, кәпірлер өтірікке шығаруда.
Ал, Аллаһ оларды сыртынан  / алды-артынан /  орап, қамтып тұрушы.
Сөзсіз, ол - ұлы Құран,
Ләухул-Махфузда.
