Allāhu fi alẹ́ nígbà tí (ilẹ̀) bá ṣú búra.
Ó tún fi ọ̀sán nígbà tí (ọ̀sán) bá pọ́n búra.
Ó tún fi Ẹni tí Ó dá akọ àti abo búra.1 
Dájúdájú ọ̀tọ̀ọ̀tọ̀ ni iṣẹ́ yín.
Ní ti ẹni tí ó bá tọrẹ, tí ó sì bẹ̀rù (Allāhu),
(tí) ó tún pe ẹ̀san rere (Ọgbà Ìdẹ̀ra) ní òdodo,
A sì máa ṣe iṣẹ́ rere ní ìrọ̀rùn fún un.
Ní ti ẹni tí ó bá yahun, tí ó sì rí ara rẹ̀ lẹ́ni tó rọrọ̀ tayọ ẹ̀san ọ̀run,
(tí) ó tún pe ẹ̀san rere (Ọgbà Ìdẹ̀ra) ní irọ́,
A sì máa ṣe iṣẹ́ aburú ní ìrọ̀rùn fún un.
Dúkìá rẹ̀ kò sì níí rọ̀ ọ́ lọ́rọ̀ nígbà tí ó bá parun, tí ó já bọ́ (sínú Iná).
Dájúdájú tiWa ni (láti ṣàlàyé) ìmọ̀nà.
Àti pé dájúdájú tiWa ni ọ̀run àti ayé.
Nítorí náà, Mo ti fi Iná tó ń jò fòfò kìlọ̀ fún yín.
Kò sí ẹni tí ó máa wọ inú rẹ̀ àfi olórí burúkú,
ẹni tí ó pe òdodo ní irọ́, tí ó sì kẹ̀yìn sí i.
Wọ́n sì máa gbé (Iná) jìnnà sí olùbẹ̀rù (Allāhu),
ẹni tó ń fi dúkìá rẹ̀ tọrẹ, tí ó ń ṣàfọ̀mọ́ (rẹ̀).
Kò sì sí oore ìdẹ̀ra kan tí (ó ní lọ́kàn) láti gbà ní ẹ̀san ní ọ̀dọ̀ ẹnikẹ́ni,
bí kò ṣe pé láti fi wá ojú rere Olúwa rẹ̀, Ẹni Gíga jùlọ.
Láìpẹ́ ó sì máa yọ́nú (sí ẹ̀san rere rẹ̀).
