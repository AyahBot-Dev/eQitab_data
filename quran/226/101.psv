१.  खडखडविणारी.
२.  काय आहे ती खडखडविणारी.
३.  तुम्हाला काय माहीत की ती खडखडविणारी काय आहे?
४.  ज्या दिवशी माणसे इतस्ततः विखुरलेल्या कीटक पतंगांप्रमाणे होतील.
५.  आणि पर्वत, पिंजलेल्या रंगीत लोकरीसारखे होतील.
६.  मग ज्याचे पारडे वजनात भारी असेल
७.  तर तो ऐष-आरामाच्या जीवनात असेल.
८.  आणि ज्याचे पारडे वजनात हलके असेल
९.  तर त्याचे ठिकाण ‘हाविया’ आहे.
१०.  आणि तुम्हाला काय माहीत की ती काय आहे.
११.  ती खूप प्रखरतेने भडकत असलेली आग आहे.
