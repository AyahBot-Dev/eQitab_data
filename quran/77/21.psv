İnsanların hesap görme zamanı yaklaştı, fakat onlar hala habersiz, hakdan yüz çeviriyorlar.
Rablerinden kendilerine gelen her yeni ihtarı mutlaka, gönülleri gaflet içinde eğlenerek dinlerler. Zulmedenler, gizli toplantılarında: &quot;Bu zat, sizin gibi bir insandan başka bir şey midir? Siz, göz göre göre sihre mi uyarsınız?&quot; diye konuşurlar.
Rablerinden kendilerine gelen her yeni ihtarı mutlaka, gönülleri gaflet içinde eğlenerek dinlerler. Zulmedenler, gizli toplantılarında: &quot;Bu zat, sizin gibi bir insandan başka bir şey midir? Siz, göz göre göre sihre mi uyarsınız?&quot; diye konuşurlar.
Peygamber: &quot;Benim Rabbim gökte ve yerde söyleneni bilir. O, işitendir, bilendir&quot; dedi.
Onlar: &quot;Hayır; bunlar karışık rüyalardır&quot;, &quot;Hayır; onu uydurmuştur&quot;, &quot;Hayır; o şairdir&quot;, &quot;Haydi önceki peygamberler gibi o da bize bir mucize getirsin&quot; dediler.
Onlardan önce yoketmiş olduğumuz kasabalar halkı inanmadılar, bunlar mı inanacaklar?
Senden önce de, kendilerine vahyettiğimiz adamlar gönderdik. Bilmiyorsanız kitablılara sorun.
Biz onları yemek yemez birer ceset kılmadık ve onlar ölümsüz de değillerdi.
Sonra Biz onlara verdiğimiz sözü yerine getirdik, kendilerini ve dilediklerimizi kurtardık; aşırı gidenleri ise yok ettik.
And olsun ki, size şerefiniz ve öğüt veren bir Kitap indirdik; akletmiyor musunuz?
Halkı zalim olan nice kasabaları kırıp geçirdik ve onlardan sonra başka milletler varettik.
Onlar bizim baskınımızı hissettiklerinde, oradan kaçmağa koyuluyorlardı.
&quot;Koşup kaçmayın; size nimet verilen yere, yurdlarınıza dönün, elbette sorguya çekileceksiniz&quot; dedik.
&quot;Vay başımıza gelenlere! Doğrusu biz haksızlık yapmış kimseleriz&quot; dediler.
Biz onları biçilmiş ot ve bir yığın kül haline getirinceye kadar haykırmaları devam etti.
Biz gökleri, yeri ve ikisinin arasındakileri oyun olsun diye yaratmadık.
Eğlenme dileseydik, bunu yapacak olsaydık, şanımıza uygun şekilde yapardık; ama yapmayız.
Gerçeği batılın başına çarparız ve onun beynini parçalar; böylece batıl ortadan kalkar. Allah'a yakıştırdığınız vasıflardan ötürü yazıklar olsun size!
Göklerde ve yerde ne varsa O'nundur. Katında olanlar O'na kulluk etmekten çekinmezler ve usanmazlar.
Gece ve gündüz, bıkmadan tesbih ederler.
Yeryüzünde edindikleri tanrılar mı, onlar mı ölüleri diriltecekler?
Eğer yerle gökte Allah'tan başka tanrılar olsaydı, ikisi de bozulurdu. Arşın Rabbi olan Allah, onların vasıflandırdıklarından münezzehtir.
O, yaptığından sorumlu değildir, onlar ise sorumlu tutulacaklardır.
O'nu bırakıp tanrılar mı edindiler? De ki: &quot;Kesin delilinizi getirin. İşte benim ve ümmetimin Kitap'ı ve senden öncekilerin kitapları.&quot; Hayır; onların çoğu gerçeği bilmez de yüz çevirirler.
Senden önce gönderdiğimiz her peygambere: &quot;Benden başka tanrı yoktur, Bana kulluk edin&quot; diye vahyetmişizdir.
&quot;Rahman çocuk edindi&quot; dediler. Haşa; hayır, melekler şerefli kılınmış kullardır.
Allah'tan önce söz söyleyemezler; ancak O'nun emri üzerine iş işlerler.
Allah, onların yaptıklarını ve yapmakta olduklarını bilir. Onlar Allah'ın hoşnut olduğu kimseden başkasına şefaat edemezler; O'nun korkusundan titrerler.
Bunlar içinde kim &quot;Ben, Allah'tan başka bir tanrıyım&quot; derse, işte onu cehennemle cezalandırırız. Zulmedenlerin cezasını böyle veririz.
İnkar edenler, gökler ve yer yapışıkken onları ayırdığımızı ve bütün canlıları sudan meydana getirdiğimizi bilmezler mi? İnanmıyorlar mı?
Yeryüzüne, insanlar sarsılmasın diye sabit dağlar yerleştirdik; rahat gidebilsinler diye aralarında geniş yollar varettik.
Göğü karışıklıktan korunmuş bir tavan kıldık; oysa onlar bundaki delillerden yüz çeviriyorlar.
Geceyi ve gündüzü, güneşi ve ayı yaratan O'dur. Her biri bir yörüngede yürür.
Senden önce de hiçbir insanı ölümsüz kılmadık, sen ölürsün de onlar baki kalır mı?
Her can ölümü tadacaktır. Bir imtihan olarak size iyilik ve kötülük veririz. Sonunda Bize dönersiniz.
İnkarcılar seni gördükleri zaman, şüphesiz, seni alaya almaktan başka bir şey yapmazlar. &quot;Sizin tanrılarınızı diline dolayan bu mudur?&quot; derler ve Rahman'ın Kitabını işte onlar inkar ederler.
İnsan aceleci olarak yaratılmıştır. Size ayetlerimi göstereceğim, bunu Benden acele istemeyin.
&quot;Doğru sözlü iseniz bildirin bu tehdit ne zamandır?&quot; derler.
Bu kafirler, ateşi yüzlerinden ve sırtlarından menedemeyecekleri ve yardım da göremiyecekleri zamanı keşke bilseler.
Belki aniden gelecek de onları şaşırtacaktır. Artık onu geri çeviremezler; kendileri de ertelenmez.
And olsun ki, senden önce birçok peygamber alaya alınmıştı da, alaya alanları, eğlendikleri şey mahvetmişti.
De ki: &quot;Geceleyin ve gündüzün sizi Rahman'dan kim koruyabilir?&quot; Ama onlar Rablerinin Kitabından yüz çevirmektedirler.
Yoksa kendilerini bize karşı savunacak tanrıları mı var? O tanrılar kendilerine bile yardım edemezler. Katımızdan da dostluk görmezler.
Biz bunlara ve babalarına geçimlikler verdik de ömürleri uzadı; şimdi memleketlerini her yandan eksilttiğimizi görmüyorlar mı? Üstün gelen onlar mıdır?
De ki: &quot;Ben ancak sizi vahy ile uyarıyorum&quot; Uyarıldıkları zaman, sağırlar çağrıyı duymazlar.
Rabbinin azabından onlara bir esinti dokunsa: &quot;Vah bize! Doğrusu biz haksızdık&quot; derler.
Kıyamet günü doğru teraziler kurarız; hiçbir kimse hiçbir haksızlığa uğratılmaz. Hardal tanesi kadar olsa bile yapılanı ortaya koyarız. Hesap gören olarak Biz yeteriz.
And olsun ki, Musa ve Harun'a eğriyi doğrudan ayıran Kitap'ı sakınanlar için ışık ve öğüt olarak verdik.
Onlar görmedikleri halde Rablerinden korkarlar; kıyamet saatinden de titrerler.
İşte bu, indirdiğimiz kutsal bir Kitap'dır. Siz mi onu inkar ediyorsunuz?
And olsun ki, daha önce İbrahim'e de akla uygun olanı göstermiştik. Biz onu biliyorduk.
İbrahim, babasına ve milletine: &quot;Bu tapınıp durduğunuz heykeller nedir?&quot; demişti.
&quot;Babalarımızı onlara tapar bulduk&quot; demişlerdi.
İbrahim: &quot;And olsun ki sizler de babalarınız da apaçık bir sapıklık içindesiniz&quot; deyince:
&quot;Sen bize gerçeği mi getirdin yoksa şaka mı ediyorsun?&quot; dediler.
O şöyle dedi: &quot;Hayır; Rabbiniz, göklerin ve yerin Rabbidir ki onları O yaratmıştır. Ben de buna şahidlik edenlerdenim.&quot;
&quot;Allah'a yemin ederim ki, siz ayrıldıktan sonra, putlarınıza bir tuzak kuracağım!&quot;
Hepsini paramparça edip, içlerinden büyüğünü ona başvursunlar diye, sağlam bıraktı.
Milleti: &quot;Tanrılarımıza bunu kim yaptı? Doğrusu o zalimlerden biridir&quot; dediler.
Bazıları: &quot;İbrahim denen bir gencin onları diline doladığını duymuştuk&quot; deyince, &quot;O halde bunların şahidlik edebilmeleri için onu halkın gözü önüne getirin&quot; dediler.
Bazıları: &quot;İbrahim denen bir gencin onları diline doladığını duymuştuk&quot; deyince, &quot;O halde bunların şahidlik edebilmeleri için onu halkın gözü önüne getirin&quot; dediler.
İbrahim gelince, ona: &quot;Ey İbrahim, bunu tanrılarımıza sen mi yaptın?&quot; dediler.
İbrahim: &quot;Belki onu şu büyükleri yapmıştır, konuşabiliyorlarsa onlara sorun&quot; dedi.
Kendi kendilerine: &quot;Doğrusu siz haksızsınız&quot;, sonra kafalarında olan eski inançlarına dönerek: &quot;Ey İbrahim! bunların konuşmayacağını, and olsun ki, bilirsin&quot; dediler.
Kendi kendilerine: &quot;Doğrusu siz haksızsınız&quot;, sonra kafalarında olan eski inançlarına dönerek: &quot;Ey İbrahim! bunların konuşmayacağını, and olsun ki, bilirsin&quot; dediler.
İbrahim: &quot;O halde, Allah'ı bırakıp da size hiçbir fayda ve zarar veremeyecek olan putlara ne diye taparsınız? Size de, Allah'ı bırakıp taptıklarınıza da yazıklar olsun! Akletmiyor musunuz?&quot; dedi.
İbrahim: &quot;O halde, Allah'ı bırakıp da size hiçbir fayda ve zarar veremeyecek olan putlara ne diye taparsınız? Size de, Allah'ı bırakıp taptıklarınıza da yazıklar olsun! Akletmiyor musunuz?&quot; dedi.
Onlar: &quot;Bir şey yapacaksanız, şunu yakın da tanrılarınıza yardım edin&quot; dediler.
Biz: &quot;Ey ateş! İbrahim'e karşı serin ve zararsız ol&quot; dedik.
Ona düzen kurmak istediler, fakat Biz onları hüsrana uğrattık.
Onu da, Lut'u da, alemler için kutsal kıldığımız yere ulaştırıp kurtardık.
İbrahim'e, buna ilaveten İshak ve Yakub'u da verdik, her birini iyi kimseler kıldık.
Onları, buyruğumuz altında insanları doğru yola götüren önderler yaptık; onlara, iyi işler yapmayı, namaz kılmayı, zekat vermeyi vahyettik. Onlar, bize kulluk eden kimselerdi.
Lut'a da hüküm ve ilim verdik; onu, çirkin işler işleyen kasabadan kurtardık. Doğrusu onlar yoldan çıkmış kötü bir milletti.
Lut'u rahmetimizin içine aldık; doğrusu o iyilerdendi.
Nuh da daha önceleri Bize yalvarmıştı, onun duasını kabul edip, kendisini ve ailesini büyük sıkıntıdan kurtardık.
Ayetlerimizi yalanlayan millete karşı ona yardım ettik. Doğrusu onlar fena bir milletti, hepsini suda boğduk.
Davud ve Süleyman da milletin koyunlarının yayıldığı bir ekin hakkında hüküm veriyorlarken, Biz onların hükmüne şahiddik.
Süleyman'a bu meselenin hükmünü bildirmiştik; her birine hüküm ve ilim verdik. Davud ile beraber tesbih etsinler diye dağları ve kuşları buyruk altına aldık. Bunları Biz yapmıştık.
Ona, sizi savaşta korumak için zırh yapma sanatını öğrettik, artık şükreder misiniz?
Bereketli kıldığımız yere doğru, Süleyman'ın emriyle yürüyen şiddetli rüzgarı, onun buyruğuna verdik. Biz herşeyi biliyorduk.
Dalgıçlık yapan ve bundan başka işler de gören şeytanlardan da onun buyruğu altına verdik. Onların hepsini gözetiyorduk.
Eyyub da: &quot;Başıma bir bela geldi, (Sana sığındım), Sen merhametlilerin merhametlisisin&quot; diye Rabbine nida etmişti.
Biz de onun duasını kabul etmiş ve başına gelenleri kaldırmıştık. Katımızdan bir rahmet ve kulluk edenlere bir hatıra olmak üzere ona tekrar ailesini ve kaybettikleriyle bir mislini daha vermiştik.
İsmail, İdris ve Zülkifl hakkında anlattığımızı da an; onların her biri sabredenlerdendi.
Onları rahmetimizin içine aldık; doğrusu onlar iyilerdendi.
Zünnun (Balık Sahibi; Yunus) hakkında söylediğimizi de an. O, öfkelenerek giderken, kendisini sıkıntıya sokmayacağımızı sanmıştı; fakat sonunda karanlıklar içinde: &quot;Senden başka tanrı yoktur, Sen münezzehsin, doğrusu ben haksızlık edenlerdenim&quot; diye seslenmişti.
Biz de ona cevap verip, onu üzüntüden kurtarmıştık. inananları böyle kurtarırız.
Zekeriya da: &quot;Rabbim! Beni tek Başıma bırakma, Sen varislerin en hayırlısısın&quot; diye nida etmişti.
Biz de ona icabet ederek, Yahya'yı bahşetmiş, eşini de doğum yapacak hale getirmiştik. Doğrusu onlar iyi işlerde yarışıyorlar, korkarak ve umarak Bize yalvarıyorlardı. Bize karşı gönülden saygı duyuyorlardı.
Mahrem yerini koruyan Meryem'e ruhumuzdan üflemiş, onu ve oğlunu, alemler için bir mucize kılmıştık.
Doğrusu tevhid dini olan Müslümanlık, bir tek din olarak sizin dininizdir ve Ben de Rabbinizim, artık Bana kulluk edin.
Ama insanlar, din konusunda aralarında bölüklere ayrıldılar, hepsi Bize döneceklerdir.
İnanmış olarak yararlı iş işleyenin ameli inkar edilmeyecektir. Biz onu yazmaktayız.
Yok ettiğimiz kasaba halkının ahirette ceza görmek üzere Bize dönmemesi imkansızdır.
Yecüc ve Mecüc'ün seddi yıkıldığı zaman her dere ve tepeden boşanırlar.
Gerçek vaad yaklaştığında, inkar edenlerin gözleri beleriverir: &quot;Vah bize! Bundan önce gaflet içindeydik, hem de zalimdik&quot; derler.
Siz ve Allah'tan başka taptıklarınız, cehennemin yakıtısınız; oraya gireceksiniz.
Eğer bunlar tanrı olsaydı cehenneme girmezlerdi; hepsi orada temelli kalacaktır.
Orada onlara ah etmek vardır; birşey de işitemezler.
Yaptıklarına karşılık katımızdan kendileri için iyi şeyler yazılmış olanlar, işte onlar cehennemden uzak tutulanlardır.
Cehennemin uğultusunu duymazlar. Canlarının istediği şeyler içinde temelli kalırlar.
En büyük korku bile onları üzmez; kendilerini melekler: &quot;Size söz verilen gün işte bugündür&quot; diye karşılarlar.
Göğü, kitap dürer gibi dürdüğümüz zaman, yaratmaya ilk başladığımız gibi katımızdan verilmiş bir söz olarak onu tekrar var edeceğiz. Doğrusu Biz yaparız.
And olsun ki, Tevrat'tan sonra Zebur'da da yeryüzüne ancak iyi kullarımın mirasçı olduğunu yazmıştık.
Doğrusu bu Kuran'da, kulluk eden kimselere bildiri vardır.
Biz seni ancak alemlere rahmet olarak gönderdik.
De ki: &quot;Doğrusu tanrınızın tek bir Tanrı olduğu bana şüphesiz vahyolundu. Artık müslüman olacak mısınız?&quot;
Eğer yüz çevirirlerse, de ki: &quot;Size düpedüz açıkladım; tehdit olunduğunuz şeyin yakın mı uzak mı olduğunu bilmem.&quot;
&quot;Doğrusu O, açığa vurulan sözü de bilir, gizlediklerinizi de bilir.&quot;
&quot;Bilmem; belki bu gecikme sizi denemek ve bir süreye kadar geçindirmek içindir.&quot;
Peygamber: &quot;Rabbim! Aramızda gerçekle hükmet, anlattıklarınıza karşı ancak Rahman olan Rabbimizden yardım istenir&quot; dedi.
