And içirəm Qiyamət gü­nünə!
And içirəm peşmançılıq çə­kən nəfsə!
İnsan elə düşünür ki, Biz onun sümüklərini yığa bilmə­yə­cə­yik.
Mütləq yığacağıq! Biz onun bar­maq uclarını bərpa etməyə qa­di­rik.
Lakin insan bundan sonra da günah etmək fikrindədir.
O: “Qiyamət günü nə vaxt ola­caq!”– deyə rişxəndlə soru­şur.
Gözlər bərələ qalacağı,
ay tutulacağı
və günəşlə ayın qovuşa­cağı zaman –
o gün insan deyəcək: “Hara qaçaq?”
Xeyr, o gün pənah apa­rı­lacaq yer tapılmayacaq.
O gün qayıdış ancaq sə­nin Rəb­binə olacaq.
O gün insana əvvəllər et­diyi və sonraya saxladığı əməl­ləri ba­rədə xəbər veriləcək.
Əslində, insan öz əley­hi­nə şahid­lik edəcək –
üzrlü olub-olmadığı bü­tün hal­ları ortaya qoysa da.
Cəbrail sənə Quranı na­zil etdikdə onu tə­ləm-tələsik yad­da sax­la­maq üçün dilini tər­pət­mə!
Şübhəsiz ki, sənin qəl­bin­də onun qərar tutması və dilin­lə onun oxunması Bizə aid­dir.
Biz onu oxuduğumuz za­man sən onun oxunuşunu izlə.
Sonra onu izah etmək də, sözsüz ki, Bizə aiddir.
Xeyr! Əksinə, siz tez ötüb keçən fani dünyanı sevir,
Axirətdən isə uzaqlaşır­sınız.
O gün bir çox üzlər parlayacaq
və öz Rəbbinə baxa­caq­dır.
O gün bir çox üzlər də tutulub qaralacaq
və yəqin edəcək ki, on­la­ra müsi­bət artıq üz vermişdir.
Xeyr, ruh körpücük sü­­müklə­rinə yetişəcəyi zaman;
“Kim onu dua ilə müalicə edə bilər?”– deyiləcək.
Can verən adam dünya hə­yatından ayrıldığını yəqin edə­cəyi
və ayaq ayağa dolaşa­ca­ğı za­man –
o gün hər kəs Rəbbinin hüzuruna gətiriləcək.
O kafir nə Quranı təsdiq etdi, nə də namaz qıldı.
Haqqı da yalan saydı və üz dön­dərdi.
Sonra da lovğa-lovğa öz ailəsinin yanına getdi.
Vay sənin halına, vay!
Yenə də vay sənin halı­na, vay!
Bəlkə insan özbaşına qo­yulaca­ğını güman edir?
Məgər o, kişi toxumun­dan axıdı­lan bir damla nütfə de­yil­di­mi?
Sonra laxtalanmış qan ol­du. Allah onu yaradıb kamil bir gör­kəmə saldı.
Ondan da bir cüt kişi və qadın yaratdı.
Məgər O, ölüləri dirilt­məyə qadir deyilmi?
