Ən Uca Rəbbinin adına təriflər de!
O Rəbbin ki, hər şeyi ya­ra­dıb ka­milləşdirdi.
O Rəbbin ki, hər şeyin mü­qəddəratını əzəldən müəy­yən e­dərək yol göstərdi.
O Rəbbin ki, otlağı cü­cərt­di,
sonra da onu qaralmış sa­ma­na çevirdi.
Biz sənə Quranı oxudacağıq və sən onu unutmayacaqsan.
Yalnız Allahın istədi­yin­dən başqa. Şübhəsiz ki, Allah aşkarı da, gizlini də bilir.
Səni ən asan olana mü­vəf­fəq edə­rik.
Xatırlatmanın fayda ver­diyini gör­sən, onlara xatırlat!
Allahdan qorxanlar öyüd-nəsihət gö­türərlər.
Ən bədbəxt kimsələr isə onu qu­laqardına vurarlar.
O kimsə ki, Cəhənnəmə atılacaq.
O orada nə öləcək, nə də yaşaya bil­əcək.
Günahlardan təmizlənən kimsə isə uğur qazanmışdır.
O kimsə ki, Rəbbinin adı­nı xatırla­yıb namaz qılmışdır.
Xeyr, siz dünya həyatını olduqca üstün tutursunuz;
Axirət isə daha xeyirli və daha sürəklidir.
Həqiqətən də, bu, əv­vəl­ki səhifə­lərdə bildirilmişdir –
İbrahimin və Musanın sə­hifələ­rində.
