And olsun xeyirlə göndə­rilənlərə
və şiddətlə əsənlərə!
And olsun Allahın əmrini yaydıqca yayanlara,
haqqı nahaqdan ayırdıqca ayıran­lara
və zikri çatdıranlara –
üzr diləmək və ya qor­xut­maq üçün çatdıranlara!
Sizə vəd edilmiş Qiyamət mütləq vaqe olacaq­.
Ulduzlar sönəcəyi zaman;
Göy yarılacağı zaman;
Dağlar dağılacağı zaman;
Ümmətlərinə şahidlik etmələri üçün elçilərə vaxt tə­yin edilə­cəyi zaman
deyiləcək: “Bunlara ve­rilmiş möhlət hansı günə qə­dər­dir?”
Cavabında deyiləcək: “Ayırd etmə günü­nədək!”
Sən ayırd etmə gününün nə ol­duğunu bilirsənmi?
O gün Qiyaməti yalan sayanla­rın vay halına!
Məgər Biz ilk nəsilləri həlak et­mədikmi?!
Sonrakıları da onlara qa­tacağıq.
Biz günah sahibləri ilə belə dav­ranırıq.
O gün Qiyaməti yalan sayanla­rın vay halına!
Məgər Biz sizi dəyərsiz bir sudan xəlq etmə­dikmi?
Biz onu etibarlı bir yer­də yerləş­dirmədikmi –
məlum bir vaxta kimi?
Biz nütfəni yaratmağa qa­dir olduq. Nə gözəl Qadir olan­lar­ıq Biz!
O gün Qiyaməti yalan sayanla­rın vay halına!
Məgər Biz yeri məskən et­mə­dikmi –
dirilər və ölülərə?
Orada möhkəm daya­nan uca dağ­lar yaratmadıqmı və si­zə şi­rin sulardan içirtmədikmi?
O gün Qiyaməti yalan sayanla­rın vay halına!
Onlara belə deyiləcək: “Ge­din yalan hesab etdiyiniz Cə­hən­nə­mə!
Üç qola ayrılan kölgə­liyə ge­din!”
Ora nə kölgə salır, nə də alovdan qoruyur.
Cəhənnəm hərəsi hündür imarət həcmində qığılcımlar püs­kü­rür.
Onlar sanki sarı dəvə­lər­dir.
O gün Qiyaməti yalan sayanla­rın vay halına!
Bu, günahkarların danışa bilmə­yəcəkləri bir gündür.
Onlara üzrxahlıq üçün izin belə verilməyəcək.
O gün Qiyaməti yalan sayanla­rın vay halına!
Bu gün, haqqı batildən ayırd etmə günüdür. Ey kafir­lər! Biz həm sizi, həm də əv­vəlkiləri bir yerə cəm etdik!
Əgər hiyləniz varsa, Mə­nə qarşı işlədin!
O gün Qiyaməti yalan sayanla­rın vay halına!
Şübhəsiz ki, müttəqilər kölgəlik­lərdə, çeşmələr başında
və istədikləri meyvələr içində ola­caqlar.
Onlara deyiləcək: “Xeyir­xah əməl­lərinizə görə nuşcan­lıqla ye­yin-için!
Şübhəsiz ki, Biz yaxşı əməl sahib­lərini belə müka­fat­lan­dı­rı­rıq!”
O gün Qiyaməti yalan sayanla­rın vay halına!
Kafirlərə deyiləcək: “Ye­yin və bir az əylənin! Həqiqə­tən, siz gü­nahkarsınız!
O gün Qiyaməti yalan sayanla-rın vay halına!
Onlara: “Rüku edin!”– de­yildiyi zaman rüku etməzlər.
O gün Qiyaməti yalan sayanla­rın vay halına!
Onlar bu Qurandan son­ra hansı sözə inana­caqlar?
