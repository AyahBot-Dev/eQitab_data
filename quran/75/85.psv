And olsun bürclü göyə!
And olsun vədə verilmiş günə!
And olsun şahidlik edənə və edi­lənə!
Məhv olsun xəndək sahibləri!
Odunla alovlandırılmış xəndəklər.
Onlar o xəndəklərin başında otu­rub,
möminlərə verdikləri işgən­cə­ləri seyr edirdilər.
Kafirlər onlardan yalnız Qüdrətli, Tərifəlayiq Allaha iman gə­tir­diklərinə görə inti­qam alırdılar.
Halbuki, göylərdə və yer­də müt­ləq hakimiyyət Ona məx­sus­dur. Allah hər şeyə Şa­hiddir.
O kəslər ki, mömin kişi və qadın­ları yan­dırmaqla sı­na­ğa çək­miş, sonra da tövbə et­məmişlər, onlara Cəhənnəm əzabı və onları yan­dırıb-yaxa­caq od əzabı hazırlanmışdır.
Şübhəsiz ki, iman gəti­rib yaxşı işlər görənlər üçün ağac­la­rı al­tından çaylar axan cən­nətlər var. Bu, böyük mü­vəf­fə­qiy­yət­dir.
Doğrudan da, Rəbbinin günah­karları yaxalaması çox şid­dət­li­dir!
Həqiqətən, O, hər şeyi il­kin yara­dır və onu yenidən bər­pa edir!
Bağışlayan da, Sevən də Odur!
Ərşin sahibidir, Şan-şöh­rətlidir!
İstədiyini edəndir.
Qoşunlar haqqında əh­valat sənə gəlib çatıbmı?
Firon və Səmud qoşun­la­rının.
Xeyr, küfr edənlər haqqı yalan saymaqdadırlar.
Allah onları arxadan əha­tə et­mişdir.
Bəli, bu şanlı Qurandır.
O, mühafizə edilən löv­hədədir.
