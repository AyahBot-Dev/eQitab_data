Mərhəmətli Allah
Quranı öyrətdi.
İnsanı yaratdı,
ona danışmağı öyrətdi.
Günəş və ay müəyyən bir ölçü ilə hərəkət edir.
Otlar (və ya ulduzlar) da, ağaclar da Allaha səcdə edir.
Allah göyü ucaltdı və tə­rə­zini qoy­du ki,
çəkidə həddi aşmayasınız.
Əşyaları tərəzidə insafla çəkin və çəkini əskiltməyin.
O, yeri məxluqat üçün döşədi.
Orada meyvələr və sal­xımlı xur­ma ağacları var.
Həmçinin saçaqlı dənli bitkilər və xoş ətirli çiçəklər də var.
Elə isə Rəbbinizin hansı nemət­lə­rini yalan sayırsınız?
O, insanı saxsı kimi qu­ru gildən yaratdı.
Cinləri də təmiz oddan yaratdı.
Elə isə Rəbbinizin hansı nemətlə­rini yalan sayırsınız?
Allah iki məşriqin və iki məğribin Rəbbidir.
Elə isə Rəbbinizin hansı nemətlə­rini yalan sayırsınız?
O, qarşı-qarşıya gələn iki dənizi bir-birinə qovuşdurdu.
Onların arasında maneə var, onu keçə bilməzlər.
Elə isə Rəbbinizin hansı nemətlə­rini yalan sayırsınız?
Onlardan mirvari və mər­can çıxır.
Elə isə Rəbbinizin hansı nemətlə­rini yalan sayırsınız?
Dənizdə dağlar kimi, yel­kənləri qaldırılmış halda üzən gə­mi­lər də Onun­dur.
Elə isə Rəbbinizin hansı nemətlə­rini yalan sayırsınız?
Yer üzündə olan hər kəs ölümə məhkumdur.
Ancaq Rəbbinin əzə­mət­li və kə­ramətli Üzü əbə­didir.
Elə isə Rəbbinizin hansı nemətlə­rini yalan sayırsınız?
Göylərdə və yerdə olan hər kəs ehtiyacı olan şeyi On­dan dilə­yir. O hər gün işdədir.
Elə isə Rəbbinizin hansı nemətlə­rini yalan sayırsınız?
Ey ağır yükü olan insan və cin tayfası! Tezliklə ancaq sizinlə məş­ğul olacağıq.
Elə isə Rəbbinizin hansı nemətlə­rini yalan sayırsınız?
Ey cin və insan tayfası! Əgər göy­lərin və yerin hüdud­larını ya­rıb keçə bilərsinizsə, keçin! Siz ancaq qüdrət və qüv­vətlə keçə bi­lərsiniz.
Elə isə Rəbbinizin hansı nemətlə­rini yalan sayırsınız?
Sizin üstünüzə tüstüsüz alov və ərimiş mis və ya tüstü gön­də­ri­ləcək və siz bir-biri­ni­zə kömək edə bilməyə­cək­siniz.
Elə isə Rəbbinizin hansı nemətlə­rini yalan sayırsınız?
Göy yarılıb dağ edilmiş yağ, ya­xud ərinmiş qurğuşun ki­mi qıp­qırmızı olacaqdır.
Elə isə Rəbbinizin hansı nemətlə­rini yalan sayırsınız?
O gün nə insan, nə də cin günahı barəsində sorğu-su­al olun­maya­caq.
Elə isə Rəbbinizin hansı nemətlə­rini yalan sayırsınız?
Günahkarlar simala­rın­dan tanı­nacaq, kəkillərindən və ayaq­la­rın­dan yaxalanacaqlar.
Elə isə Rəbbinizin hansı nemətlə­rini yalan sayırsınız?
Budur günahkarların ya­lan he­sab etdikləri Cəhənnəm!
Onlar onunla qaynar su arasında dolanacaqlar.
Elə isə Rəbbinizin hansı nemətlə­rini yalan sayırsınız?
Rəbbinin hüzurunda dur­maqdan qorxan­ları iki cənnət göz­ləyir.
Elə isə Rəbbinizin hansı nemətlə­rini yalan sayırsınız?
İkisində də növbənöv mey­vələrlə dolu budaqlar var.
Elə isə Rəbbinizin hansı nemətlə­rini yalan sayırsınız?
İkisində də iki axar bu­laq var.
Elə isə Rəbbinizin hansı nemətlə­rini yalan sayırsınız?
İkisində də hər meyvə­dən cüt-cüt vardır.
Elə isə Rəbbinizin hansı nemətlə­rini yalan sayırsınız?
Onlar orada astarları at­lazdan olan döşəklərə dirsək­lə­nə­cək­­lər. Hər iki bağın meyvə­ləri onlara yaxın olacaq­.
Elə isə Rəbbinizin hansı nemətlə­rini yalan sayırsınız?
Orada gözlərini öz ərlə­ri­nə dik­miş, onlardan əvvəl öz­lərinə heç bir insan və cin to­xunmamış qızlar vardır.
Elə isə Rəbbinizin hansı nemətlə­rini yalan sayırsınız?
Onlar sanki yaqut və mər­candır­lar.
Elə isə Rəbbinizin hansı nemətlə­rini yalan sayırsınız?
Yaxşılığın əvəzi ancaq yaxşılıq deyilmi?
Elə isə Rəbbinizin hansı nemətlə­rini yalan sayırsınız?
Bu ikisindən başqa daha iki cən­nət də var.
Elə isə Rəbbinizin hansı nemətlə­rini yalan sayırsınız?
Hər ikisi tünd yaşıldır.
Elə isə Rəbbinizin hansı nemətlə­rini yalan sayırsınız?
İkisində də fəvvarə vu­ran iki bu­laq var.
Elə isə Rəbbinizin hansı nemətlə­rini yalan sayırsınız?
İkisində də cürbəcür mey­vələr, xurma ağacları və nar vardır.
Elə isə Rəbbinizin hansı nemətlə­rini yalan sayırsınız?
Orada xoş xasiyyətli, gö­zəl qızlar var.
Elə isə Rəbbinizin hansı nemətlə­rini yalan sayırsınız?
Çadırlarda gözlərini öz ərlərinə dikmiş hurilər var.
Elə isə Rəbbinizin hansı nemətlə­rini yalan sayırsınız?
Onlardan əvvəl özlərinə heç bir insan və cin toxun­ma­mış qız­lar vardır.
Elə isə Rəbbinizin hansı nemətlə­rini yalan sayırsınız?
Onlar yaşıl balışlara və gözəl dö­şəkçələrə dirsəklənə­cəklər.
Elə isə Rəbbinizin hansı nemətlə­rini yalan sayırsınız?
Sənin əzəmət və kərəm sahibi olan Rəbbinin adı nə qə­dər mü­ba­rək­dir!
