Çəkidə və ölçüdə alda­dan­ların vay halına!
O kəslərin ki, camaatdan bir şey aldıqda onu tam almaq is­tə­yər­lər,
onlar üçün bir şey ölç­dük­də və ya çəkdikdə isə onları zi­yana sa­lar­lar.
Onlar dirildiləcəkləri barədə fi­kirləş­mir­lərmi?!
Özü də əzəmətli bir gün­də.
O gündə ki, insanlar aləm­lərin Rəb­binin qarşısında duracaq­lar.
Xeyr! Həqiqətən, günah­karların kitabı Siccin­dədir.
Sən haradan biləsən ki, Siccin nədir?!
O, yazılı bir kitabdır!
O gün haqqı yalan hesab edən­lərin vay halına!
O kəslər ki, Din gü­nünü yalan hesab edir­lər.
Amma bunu, həddini aşan gü­nahkardan başqa, heç kəs ya­lan hesab etməz.
Ayələrimiz ona oxun­du­ğu za­man: “Bu, keçmişdə­kilə­rin uy­dur­duğu əfsanə­lər­dir!”– deyir.
Xeyr! Onların qəlbini qa­zan­dıq­ları günahlar bürü­müş­dür.
Xeyr, həmin gün onlarla Rəbbi arasına pərdə çəkiləcək!
Sonra onlar Cəhənnəmə girə­cəklər.
Sonra onlara deyiləcək: “Bu­dur sizin yalan hesab et­di­yi­niz Cə­hən­nəm!”
Xeyr! Həqiqətən, yaxşıların ki­tabı İlliyyun­dadır!
Sən haradan biləsən ki, İlliyyun nədir?!
O, elə bir yazılı kitabdır ki,
onu yalnız Allaha yaxın olanlar görürlər!
Həqiqətən, yaxşılar ne­mət içində ola­caqlar.
Onlar taxtlar üstündə sey­rə dala­caqlar.
Sən onların üzündə səadət parlaqlığı görəcəksən.
Onlara möhürlü şərab­dan içirdi­ləcək.
Onun möhürü müşk­dür. Qoy yarışanlar ona nail olmaq üçün yarışsınlar!
Onun qatışığı təsnim bula­ğın­dandır.
O təsnim elə bir bulaqdır ki, on­dan Allaha ya­xın olanlar içər­lər.
Doğrudan da, günahkarlar iman gətirənlərə gü­lür­dülər,
onların yanından keç­dik­də bir-birinə qaş-göz edirdilər,
öz ailələrinin yanına fə­rəhlə qayı­dırdılar,
möminləri gördükdə isə deyir­dilər: “Həqiqətən, bunlar az­mış­­lardır!”
Halbuki bu günahkarlar onlara gözət­çi göndərilməmişdilər.
Bu gün isə iman gə­ti­rənlər ka­firlərə güləcəklər.
Onlar taxtlar üstündə baxa­caqlar.
Kafirlər etdikləri əməllərin cəzasını al­dılarmı?!
