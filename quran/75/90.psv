And içirəm bu şəhərə (Məkkəyə)!
Sən də o şəhərin saki­ni­sən.
And olsun valideynə və onun tö­rəməsinə!
Biz insanı çətinlik içində xəlq etdik.
O, heç kəsin ona gücü çat­maya­ca­ğınımı güman edir?!
O deyir: “Mən çoxlu var-dövlət sərf etmişəm!”
O, heç kəsin onu görmə­yəcəyi­ni­mi zənn edir?!
Biz ona iki göz vermə­dikmi?!
Eləcə də, bir dil və iki dodaq vermə­dikmi?!
Onu iki yolu – doğru və əyri yolu göstərmə­dikmi?!
Fəqət o, sərt yoxuşu aşa biləmədi.
Sən nə bilirsən ki, sərt yoxuş nədir?
O, bir kölə azad et­mək­dir
və ya aclıq günündə möh­taca ye­mək verməkdir –
qohumluğu çatan bir ye­timə,
yaxud aclıqdan yerə uzan­mış ka­sıba!
Sonra isə iman gəti­rənlərdən, bir-birinə səbir töv­si­yə edən­lərdən və mərhəmət töv­si­yə edən­lərdən olmaqdır.
Onlar sağ tərəf sahiblə­ridir.
Ayələrimizi inkar edən­lər isə sol tərəf sahibləridir.
Onları hər tərəfdən qa­playan bir Od gözləyir.
