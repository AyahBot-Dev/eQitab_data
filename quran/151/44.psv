حٰمٓ۔
قسم ہے اس کتاب واضح کی
ہم نے اسکو اتارا ایک برکت کی رات میں ہم ہیں کہہ سنانے والے 
اسی میں جدا ہوتا ہے ہر کام جانچا ہوا
حکم ہو کر ہمارے پاس سے ہم ہیں بھیجنے والے 
رحمت سے تیرے رب کی وہی ہے سننے جاننے والا 
رب آسمانوں کا اور زمین کا اور جو کچھ انکے بیچ میں ہے اگر تمکو یقین ہے 
کسی کی بندگی نہیں سوائے اسکے جلاتا ہے اور مارتا ہے رب تمہارا اور رب تمہارے اگلے باپ دادوں کا 
کوئی نہیں وہ دھوکے میں ہیں کھیلتے 
سو تو انتظار کر اس دن کا کہ لائے آسمان دھواں صریح
جو گھیر لیوے لوگوں کو یہ ہے عذاب دردناک 
اے رب کھولدے ہم پر سے یہ عذاب ہم یقین لاتے ہیں 
کہاں ملے اُنکو سمجھنا اور آچکا اُنکے پاس رسول کھول کر سنانے والا
پھر اس سے پیٹھ پھیری اور کہنے لگے سکھایا ہوا ہے باؤلا 
ہم کھولے دیتےہیں یہ عذاب تھوڑی مدت تک تم پھر وہی کرو گے 
جس دن پکڑیں گے ہم بڑی پکڑ تحقیق ہم بدلا لینے والے ہیں 
اور جانچ چکے ہیں ہم ان سے پہلے فرعون کی قوم کو اور آیا ان کے پاس رسول عزت والا 
کہ حوالے کرو میرے بندے خدا کے میں تمہارے پاس آیا ہوں بھیجا ہوا معتبر
اور یہ کہ چڑھے نہ جاؤ اللہ کے مقابل میں لاتا ہوں تمہارے پاس سند کھلی ہوئی 
اور میں پناہ لے چکا ہوں اپنے رب اور تمہارے رب کی اس بات سے کہ تم مجھ کو سنگسار کرو 
اور اگر تم نہیں یقین کرتے مجھ پر تو مجھ سے پرے ہو جاؤ 
پھر دعا کی اپنے رب سے کہ یہ لوگ گنہگار ہیں
پھر لے نکل رات سے میرے بندوں کو البتہ تمہارا پیچھا کریں گے 
اور چھوڑ جا دریا کو تھما ہوا البتہ وہ لشکر ڈوبنے والے ہیں 
بہت سے چھوڑ گئے باغ اور چشمے
اور کھیتیں اور گھر خاصے
اور آرام کا سامان جس میں باتیں بنایا کرتے تھے
یونہی ہوا اور وہ سب ہاتھ لگا دیا ہم نے ایک دوسری قوم کے 
پھر نہ رویا ان پر آسمان اور زمین اور نہ ملی انکو ڈھیل
اور ہم نے بچا نکالا بنی اسرائیل کو ذلت کی مصیبت سے
جو فرعون کی طرف سے تھی بیشک وہ تھا چڑھ رہا حد سے بڑھ جانے والا 
اور اُنکو ہم نے پسند کیا جان بوجھ کر جہان کے لوگوں سے 
اور دیں ہم نے انکو نشانیاں جن میں تھی مدد صریح 
یہ لوگ کہتے ہیں
اور کچھ نہیں ہمارا یہی مرنا ہے پہلا اور ہمکو پھر اٹھنا نہیں 
بھلا لے تو آؤ ہمارے باپ دادوں کو اگر تم سچے ہو 
بھلا یہ بہتر ہیں یا تُبّع کی قوم اور جو اُن سے پہلے تھے ہم نے اُنکو غارت کر دیا بیشک وہ تھے گنہگار 
اور ہم نے جو بنایا آسمان اور زمین اور جو اُنکے بیچ ہے کھیل نہیں بنایا
اُنکو تو بنایا ہم نے ٹھیک کام پر بہت لوگ نہیں سمجھتے 
تحقیق فیصلہ کا دن وعدہ ہے اُن سب کا 
جس دن کام نہ آئے کوئی رفیق کسی رفیق کے کچھ بھی اور نہ اُنکو مدد پہنچے 
مگر جس پر رحم کرے اللہ بیشک وہی ہے زبردست رحم والا 
مقرر درخت سیہنڈ کا
کھانا ہے گنہگار کا 
جیسے پگھلا ہوا تانبا کھولتا ہے پیٹوں میں
جیسے کھولتا ہوا پانی
پکڑو اسکو اور دھکیل کر لیجاؤ بیچوں بیچ دوزخ کے 
پھر ڈالو اُسکے سر پر جلتے پانی کا عذاب 
یہ چکھ تو ہی ہے بڑا عزت والا سردار 
یہ وہی ہے جس میں تم دھوکے میں پڑے تھے 
بیشک ڈرنے والے گھر میں ہیں چین کے 
باغوں میں اور چشموں میں
پہنتے ہیں پوشاک ریشمی پتلی اور گاڑھی ایک دوسرے کے سامنے 
اسی طرح ہو گا اور بیاہ دیں گے ہم اُنکو حوریں بڑی آنکھوں والیاں 
منگوائیں گے وہاں ہر میوہ دل جمعی سے 
نہ چکھیں گے وہاں موت مگر جو پہلے آچکی اور بچایا انکو دوزخ کے عذاب سے
فضل سے تیرے رب کے یہی ہے بڑی مراد ملنی 
سو یہ قرآن آسان کیا ہم نے اسکو تیری بولی میں تاکہ وہ یاد رکھیں 
اب تو راہ دیکھ وہ بھی راہ تکتے ہیں 
