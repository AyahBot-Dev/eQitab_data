قسم ہے گھسیٹ لانے والوں کی غوطہ لگا کر 
اور بند چھڑا دینے والوں کی کھول کر 
اور پیرنے والوں کی تیزی سے
پھر آگے بڑھنے والوں کی دوڑ کر 
پھر کام بنانے والوں کی حکم سے 
جس دن کانپے کانپنے والی 
اُسکے پیچھے آئے دوسری 
کتنے دل اُس دن دھڑکتے ہیں
اُنکی آنکھیں جھک رہی ہیں 
لوگ کہتے ہیں کیا ہم پھر آئیں گے الٹے پاؤں
کیا جب ہم ہو چکیں ہڈیاں کھوکھری
بولے تو تو یہ پھر آنا ہے ٹوٹے کا 
سو وہ تو صرف ایک جھڑکی ہے
پھر تبھی وہ آ رہیں میدان میں 
کیا پہنچی ہے تجھ کو بات موسٰی کی 
جب پکارا اُس کو اُسکے رب نے پاک میدان میں جس کا نام طویٰ ہے 
جا فرعون کے پاس اُس نے سر اٹھایا
پھر کہہ تیرا جی چاہتا ہے کہ تو سنور جائے
اور راہ بتلاؤں تجھ کو تیرے رب کی طرف پھر تجھ کو ڈر ہو 
پھر دکھلائی اسکو وہ بڑی نشانی 
پھر جھٹلایا اُس نے اور نہ مانا
پھر چلا پیٹھ پھیر کر تلاش کرتا ہوا 
پھر سبکو جمع کیا پھر پکارا
تو کہا میں ہوں رب تمہارا سب سے اوپر 
پھر پکڑا اسکو اللہ نے سزا میں آخرت کی اور دنیا کی 
بیشک اس میں سوچنے کی جگہ ہے جس کے دل میں ڈر ہے 
کیا تمہارا بنانا مشکل ہے یا آسمان کا اُس نے اُسکو بنا لیا
اونچا کیا اس کا ابھار پھر اُسکو برابر کیا
اور اندھیری کی رات اُسکی اور کھول نکالی اُسکی دھوپ 
اور زمین کو اُسکے پیچھے صاف بچھا دیا 
باہر نکالا زمین سے اُس کا پانی اور چارا 
اور پہاڑوں کو قائم کر دیا 
کام چلانے کو تمہارے اور تمہارے چوپایوں کے 
پھر جب آئے وہ بڑا ہنگامہ
جس دن کہ یاد کرے گا آدمی جو اُس نے کمایا
اور نکال ظاہر کر دیں دوزخ کو جو چاہے دیکھے 
سو جس نے کی ہو شرارت
اور بہتر سمجھا ہو دنیا کا جینا 
سو دوزخ ہی ہے اُس کا ٹھکانہ
اور جو کوئی ڈرا ہو اپنے رب کے سامنے کھڑے ہونے سے اور روکا ہو اُس نے جی کو خواہش سے
سو بہشت ہے اُس کا ٹھکانہ 
تجھ سے پوچھتے ہیں وہ گھڑی کب ہو گا قیام اُس کا 
تجھ کو کیا کام اُسکے ذکر سے
تیرے رب کی طرف ہے پہنچ اُسکی 
تو تو ڈر سنانے کے واسطے ہے اس کو جو اُس سے ڈرتا ہے 
ایسا لگے گا جس دن دیکھیں گے اُسکو کہ نہیں ٹھہرے تھے دنیا میں مگر ایک شام یا صبح اُسکی 
