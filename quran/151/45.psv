حٰمٓ۔
اتارنا کتاب کا ہے اللہ کی طرف سے جو زبردست ہے حکمتوں والا
بیشک آسمانوں میں اور زمین میں بہت نشانیاں ہیں ماننے والوں کے واسطے   
اور تمہارے بنانے میں اور جس قدر پھیلا رکھے ہیں جانور نشانیاں ہیں ان لوگوں کے واسطے جو یقین رکھتےہیں   
اور بدلنے میں رات دن کے  اور  وہ جو اتاری اللہ نے آسمان سے روزی    پھر زندہ کر دیا اس سے زمین کو اس کے مرجانے کے بعد اور بدلنے میں ہواؤں کے نشانیان ہیں ان لوگوں کے واسطے جو سمجھ سےکام لیتے ہیں   
یہ باتیں ہیں اللہ کی ہم سناتے ہیں تجھ کو ٹھیک ٹھیک پھر کونسی بات کو اللہ اور اسکی باتوں کو  چھوڑ کر مانیں گے   
خرابی ہے ہر جھوٹے گنہگار کے لئے
کہ سنتا ہے باتیں اللہ کی اسکے پاس پڑھی جاتی ہیں پھر ضد کرتا ہے غرور سے گویا سنا ہی نہیں    سو خوشخبری سنا دے اسکو ایک عذاب دردناک کی
اور جب خبر پائے ہماری باتوں میں سے کسی کی  اسکو ٹھہرائے ٹھٹھا ایسوں کو ذلت کا عذاب ہے   
پرے انکے دزوخ ہے اور کام نہ آئے گا انکے جو کمایا تھا ذرا بھی اور نہ وہ کہ جنکو  پکڑا تھا اللہ کے سوائے رفیق    اور اُنکے واسطے بڑا عذاب ہے
یہ سجھا دیا اور جو منکر ہیں اپنے رب کی باتوں سے انکے لئے عذاب ہے ایک بلا کا دردناک   
اللہ وہ ہے جس نے بس میں کر دیا تمہارے دریا کو کہ چلیں اس میں جہاز اس کے حکم سے    اور تاکہ تلاش کرو اسکے فضل سے اور تاکہ تم حق مانو   
اور کام میں لگا دیا تمہارے جو کچھ ہے آسمانوں میں اور زمین میں سب کو اپنی طرف سے    اس میں نشانیاں ہیں ان لوگوں کے واسطے جو دھیان کرتے ہیں   
کہہ دے ایمان والوں کو درگذر کریں ان سے جو امید نہیں رکھتے اللہ کے دنوں کی    تاکہ وہ سزا دے ایک قوم کو بدلا اس کا جو کماتے تھے   
جس نے بھلا کام کیا تو اپنے واسطے اور جس نے  برا کیا سو اپنے حق میں    پھر اپنے رب کی طرف پھیرے جاؤ گے   
اور ہم نے دی بنی اسرائیل کو کتاب اور حکومت اور پیغمبری اور کھانے کو  دیں ستھری چیزیں    اور بزرگی دی انکو جہان پر   
اور دیں اُنکو کھلی باتیں دین کی    پھر انہوں نے پھوٹ جو ڈالی تو سمجھ آ چکنے کے بعد آپس کی ضد سے بیشک تیرا رب فیصلہ کرے گا ان میں قیامت کے دن جس بات میں وہ جھگڑتے تھے   
پھر تجھ کو رکھا ہم نے ایک رستہ پر دین کے کام کے سو تو اسی پر چل اور مت چل خواہشوں پر نادانوں کی   
وہ ہر گز کام نہ آئیں گے تیرے اللہ کے سامنے ذرا بھی    اور بے انصاف ایک دوسرے کے رفیق ہیں اور اللہ رفیق ہے ڈرنے والوں کا   
یہ سوجھ کی باتیں ہیں لوگوں کے واسطے اور راہ کی اور رحمت ہے ان لوگوں کے لئے جو یقین لاتے ہیں   
کیا خیال رکھتے ہیں جنہوں نے کمائی ہیں برائیاں کہ ہم کر دیں گے انکو برابر ان لوگوں کی جو کہ یقین لائے اور کیے بھلے کام ایک سا ہے ان کا جینا اور مرنا برے دعوے ہیں جو کرتے ہیں   
اور بنائے اللہ نے آسمان اور زمین جیسے چاہئیں اور تاکہ بدلا پائے ہر کوئی اپنی کمائی کا اور ان پر ظلم نہ ہو گا۔   
بھلا دیکھ تو جس نے ٹھہرا لیا اپنا حاکم اپنی خواہش کو اور راہ سے بچلا دیا اسکو اللہ نے جانتا بوجھتا    اور مہر لگا دی اسکے کان پر اوردل پر اور ڈالدی اسکی آنکھ پر اندھیری پھر کون راہ پر لائے اسکو اللہ کے سوائے سو کیا تم غور نہیں کرتے   
اور کہتے ہیں اورکچھ نہیں بس یہی ہے ہمارا جینا دنیا کا ہم مرتے ہیں اور جیتے ہیں اور ہم جو مرتے ہیں سو زمانہ سے    اور انکو کچھ خبر نہیں اسکی محض اٹکلیں دوڑاتے ہیں    
اور جب سنائی جاتیں انکو ہماری آیتیں کھلی کھلی اور کچھ دلیل نہیں انکی مگر یہی کہتے ہیں لے آؤ ہمارے باپ دادوں کو اگر تم سچے ہو   
تو کہہ کہ اللہ ہی جِلاتا ہے تمکو  پھر مارے گا تمکو  پھر اکھٹا کرے گا تمکو  قیامت کے دن تک اس میں کچھ شک نہیں پر بہت لوگ نہیں سمجھتے   
اور اللہ ہی کا راج ہے آسمانوں میں اور زمین میں اور جس دن قائم ہو گی قیامت اس دن خراب ہوں گے جھوٹے   
اور تو دیکھے ہر فرقہ کو کہ بیٹھے ہیں گھٹنوں  کے بل    ہر فرقہ بلایا جائے اپنے اپنے دفتر کے پاس آج بدلا پاؤ گے جیسا تم کرتے تھے   
یہ ہمارا دفتر ہے بولتا ہے تمہارے کام ٹھیک    ہم لکھواتے جاتے تھے جو کچھ تم کرتے تھے   
سو  جو لوگ یقین لائے ہیں اور بھلے کام کیے سو انکو  داخل کرے گا ان کا رب اپنی رحمت میں یہ جو ہے  یہی ہے صریح مراد ملنی   
اور جو منکر ہوئے کیا تمکو سنائی نہ جاتی تھی باتیں میری  پھر تم  نے غرور کیا اور ہو گئے تم لوگ گنہگار   
اور جب کہیے کہ وعدہ اللہ کا ٹھیک ہے اور قیامت میں کچھ شبہ نہیں تم کہتے تھے ہم نہیں سمجھتے کیا ہے قیامت ہم کو  آتا تو ہے ایک خیال سا  اور ہم  کو  یقین نہیں ہوتا   
اور کھل جائیں ان پر برائیاں ان کاموں کی جو کئے تھے اور الٹ پڑے ان پر وہ چیز جس پر ٹھٹھا کرتے تھے   
اور حکم ہو گا کہ آج ہم تم کو بھلا دیں گے جیسے تم نے بھلا دیا تھا اپنے اس دن کی ملاقات کو    اور گھر تمہارا دوزخ ہے  اور کوئی نہیں تمہارا مددگار
یہ تم پر اس واسطے کہ تم نے پکڑا اللہ کی باتوں کو ٹھٹھا اور بہکے رہے دنیا کی زندگانی پر    سو آج نہ انکو نکالنا منظور ہے وہاں سے اور نہ ان سے مطلوب ہے توبہ   
سو اللہ ہی کے واسطے ہے سب خوبی جو رب ہے آسمانوں کا اور رب ہے زمین کا رب سارے جہان کا
اور اُسی کیلئے بڑائی ہے آسمانوں میں اور زمین میں اور وہی ہے زبردست حکمت والا   
