جب سورج کی دھوپ تہہ ہو جائے 
اور جب تارے میلے ہو جائیں 
اور جب پہاڑ چلائے جائیں 
اور جب بیاتی اونٹنیاں چھٹی پھریں 
اور جب جنگل کے جانوروں میں رول پڑ جائے 
اور جب دریا جھونکے جائیں 
اور جب جیوں کے جوڑے باندھے جائیں 
اور جب بیٹی جیتی گاڑ دی گئ کو پوچھیں
کہ کس گناہ پر وہ ماری گئ 
اور جب اعمالنامے کھولے جائیں
اور جب آسمان کا پوست اتار لیں 
اور جب دوزخ دہکائی جائے
اور جب بہشت پاس لائی جائے 
جان لے گا ہر ایک جی جو لے کر آیا 
سو قسم کھاتا ہوں میں پیچھے ہٹ جانے والوں
سیدھے چلنے دبک جانے والوں کی 
اور رات کی جب پھیل جائے 
اور صبح کی جب دم بھرے 
مقرر یہ کہا ہے ایک بھیجے ہوئے عزت والے کا
قوت والا عرش کے مالک کے پاس درجہ پانے والا
سب کا مانا ہوا وہاں کا معتبر 
اور یہ تمہارا رفیق کچھ دیوانہ نہیں 
اور اس نے دیکھا ہے اُس فرشتہ کو آسمان کے کھلے کنارہ کے پاس 
اور یہ غیب کی بات بتانے میں بخیل نہیں 
اور یہ کہا ہوا نہیں کسی شیطان مردود کا 
پھر تم کدھر چلے جا رہے ہو 
یہ تو ایک نصیحت ہے جہان بھر کے واسطے 
جو کوئی چاہے تم میں سے کہ سیدھا چلے 
اور تم جبھی چاہو کہ چاہے اللہ سارے جہان کا مالک 
