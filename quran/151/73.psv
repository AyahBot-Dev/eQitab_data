اے کپڑے میں لپٹنے والے   
کھڑا رہ رات کو مگر کسی رات   
آدھی رات یا اُس میں سے کم کر دے تھوڑا سا
یا زیادہ کر اُس پر    اور کھول کھول کر پڑھ قرآن کو صاف   
ہم ڈالنے والے ہیں تجھ پر ایک بات وزن دار   
البتہ اٹھنا رات کو سخت روندتا ہے اور سیدھی نکلتی ہے بات   
البتہ تجھ کو دن میں شغل رہتا ہے لمبا   
اور پڑھے جا نام اپنے رب کا اور چھوٹ کر  آ اسکی طرف سب سے الگ ہو کر   
مالک مشرق اور مغرب کا    اُسکے سوا کسی کی بندگی نہیں سو پکڑ لے اُسکو کام بنانے والا   
اور سہتا رہ جو کچھ کہتے رہیں    اور چھوڑ دے اُنکو بھلی طرح کا چھوڑنا   
اور چھوڑ دے مجھ کو اور جھٹلانے والوں کو جو آرام میں رہے ہیں اور ڈھیل دےاُنکو تھوڑی سے   
البتہ ہمارے پاس بیڑیاں ہیں اور آگ کا ڈھیر
اور کھانا گلے میں اٹکنے والا اور عذاب دردناک   
جس دن کہ کانپے گی زمین اور پہاڑ اور ہو جائیں گے پہاڑ ریت کے تودے پھسلتے   
ہم نے بھیجا تمہاری طرف رسول بتلانے والا تمہاری باتوں کا    جیسے بھیجا فرعون کے پاس رسول   
پھر کہا نہ مانا فرعون نے رسول کا پھر پکڑی ہم نے اُسکو  وبال کی پکڑ   
پھر کیونکر بچو گے اگر منکر ہو گئے اُس دن سے جو کر ڈالے لڑکوں کو بوڑھا   
آسمان پھٹ جائے گا اُس دن میں اُس کا وعدہ ہونے والا ہے   
یہ تو نصیحت ہے پھر جو کوئی چاہے بنالے اپنے رب کی طرف راہ   
بیشک تیرا رب جانتا ہے کہ تو اٹھتا ہے نزدیک دو تہائی رات کے اور آدھی رات کے اور تہائی رات کے اور کتنے لوگ تیرے ساتھ کے    اور اللہ ماپتا ہے رات کو اور دن کو اُس نے جانا کہ تم اُس کو پورا نہ کر سکو گے سو تم پرمعافی بھیجدی اب پڑھو جتنا تم کو آسان ہو قرآن سے    جانا کہ کتنے ہوں گے تم میں بیمار اور کتنے اور لوگ پھریں گے ملک میں ڈھونڈھتے اللہ کے فضل کو اور کتنے لوگ لڑتے ہوں گے اللہ کی راہ میں سو پڑھ لیا کرو جتنا آسان ہو اُس میں سے اورقائم رکھو نماز اور دیتے رہو زکوٰۃ    اور قرض دو اللہ کو اچھی طرح پر قرض دینا    اور جو کچھ آگے بھیجو گے اپنے واسطے کوئی نیکی اُسکو پاؤ گے اللہ کے پاس بہتر اور ثواب میں زیادہ    اور معافی مانگو اللہ سے بیشک اللہ بخشنے والا مہربان ہے   
