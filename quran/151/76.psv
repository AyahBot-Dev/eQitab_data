کبھی گذرا ہے انسان پر ایک وقت زمانے میں کہ نہ تھا وہ کوئی چیز جو زبان پر آتی 
ہم نے بنایا آدمی کو ایک دو رنگی بوند سے ہم پلٹتے رہے اُسکو پھر کر دیا اُسکو ہم نے سننے والا دیکھنے والا 
ہم نے اُسکو سجھائی راہ یا حق مانتا ہے اور یا ناشکری کرتا ہے 
ہم نے تیار کر رکھی ہیں منکروں کے واسطے زنجیریں اور طوق اور آگ دہکتی 
البتہ نیک لوگ پیتے ہیں پیالہ جس کی ملونی ہے کافور
ایک چشمہ ہے جس سے پیتے ہیں بندے اللہ کے چلاتے ہیں وہ اُسکی نالیاں 
پورا کرتے ہیں منت کو اور ڈرتے ہیں اس دن سے کہ اُسکی برائی پھیل پڑے گی 
اور کھلاتے ہیں کھانا اُسکی محبت پر محتاج کو اور یتیم کو اور قیدی کو 
ہم جو تم کو کھلاتے ہیں سو خالص اللہ کی خوشی چاہنے کو نہ تم سے ہم چاہیں گے بدلا اور نہ چاہیں گے شکرگذاری 
ہم ڈرتے ہیں اپنے رب سے ایک دن اداسی والے کی سختی سے 
پھر بچا لیا اُنکو اللہ نے برائی سے اس دن کی اور ملا دی اُنکو تازگی اور خوشی وقتی 
اور بدلا دیا اُنکو اُنکے صبر پرباغ اور پوشاک ریشمی 
تکیہ لگائے بیٹھیں اُس میں تختوں کے اوپر نہیں دیکھتے وہاں دھوپ اور نہ ٹھِر 
اور جھک رہیں اُن پر اسکی چھائیں اور پست کر رکھے ہیں اُسکے گچھے لٹکا کر 
اور لوگ لئے پھرتے ہیں اُنکے پاس برتن چاندی کے اور آبخورے جو ہو رہے ہیں شیشے کے
شیشے ہیں چاندی کے ماپ رکھا ہے اُن کاماپ 
اور اُنکو وہاں پلاتے ہیں پیالے جس کی مِلونی ہے سونٹھ 
ایک چشمہ ہے اُس میں اُس کا نام کہتے ہیں سلسبیل 
اور پھرتے ہیں اُنکے پاس لڑکے سدا رہنے والے جب تو اُنکو دیکھے خیال کرے کہ موتی ہیں بکھرے ہوئے 
اور جب تو دیکھے وہاں تو دیکھے نعمت اور سلطنت بڑی 
اوپر کی پوشاک انکی کپڑے ہیں باریک ریشم کے سبز اور گاڑھے اور انکو پہنائے جائیں گے کنگن چاندی کے اور پلائے اُنکو اُنکا رب شراب جو پاک کرے دل کو 
یہ ہے تمہارا بدلا اور کمائی تمہاری ٹھکانے لگی 
ہم نے اتارا تجھ پر قرآن سہج سہج اتارنا
سو تو انتظار کر اپنے رب کے حکم کا اور کہنامت مان اُن میں سے کسی گنہگار یا ناشکر کا 
اور لیتا رہ نام اپنے رب کا صبح اور شام 
اور کسی وقت رات کو سجدہ کر اُسکو اور پاکی بول اُسکی بڑی رات تک 
یہ لوگ چاہتے ہیں جلدی ملنے والے کو اور چھوڑ رکھا ہے اپنے پیچھے ایک بھاری دن کو 
ہم نے اُنکو بنایا اور مضبوط کیا اُنکی جوڑ بندی کو اور جب ہم چاہیں بدل لائیں اُن جیسے لوگ بدل کر 
یہ تو نصیحت ہے پھر جو کوئی چاہے کر رکھے اپنے رب تک راہ 
اور تم نہیں چاہو گے مگر جو چاہے اللہ بیشک اللہ ہے سب کچھ جاننے والا حکمتوں والا 
داخل کر لے جسکو چاہے اپنی رحمت میں اور جو گنہگار ہیں تیار ہے اُنکے واسطے عذاب دردناک
