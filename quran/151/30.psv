الٓم۔
مغلوب ہو گئے ہیں رومی
ملتے ہوئے ملک میں    اور وہ اس مغلوب ہونے کے بعد عنقریب غالب ہوں گے
چند برسوں میں    اللہ کے ہاتھ ہیں سب کام پہلے اور پچھلے    اور اس دن خوش ہوں گے مسلمان
اللہ کی مدد سے    مدد کرتا ہے جس کی چاہتا ہے اور وہی ہے زبردست رحم والا   
اللہ کا وعدہ ہو چکا خلاف نہ کرے گا اللہ اپنا وعدہ لیکن بہت لوگ نہیں جانتے   
جانتے ہیں اوپر اوپر  دنیا کے جینے کو اور وہ  لوگ آخرت کی خبر نہیں رکھتے   
کیا دھیان نہیں کرتے اپنے جی میں کہ اللہ نے  جو بنائے آسمان اور زمین اور جو کچھ ان کے بیچ میں ہے سو ٹھیک سادہ کر اور  وعدہ مقرر پر    اور بہت لوگ اپنے رب کا ملنا نہیں مانتے   
کیا انہوں نے سیر نہیں کی ملک کی جو دیکھیں انجام کیسا ہوا ان سے پہلوں کا ان سے زیادہ تھے زور میں اور جوتا انہوں نے زمین کو اور بسایا اس کو ان کے بسانے سے زیادہ اور پہنچے ان کے پاس رسول انکے لے کر کھلے حکم    سو اللہ نہ تھا ان پر ظلم کرنے والا لیکن وہ اپنا آپ برا کرتے تھے   
پھر ہوا انجام برا کرنے والوں کا برا اس واسطے کہ جھٹلاتے تھے اللہ کی باتیں اور ان پر ٹھٹھے کرتے تھے   
اللہ بناتا ہے پہلی بار پھر اس کو دہرائے گا پھر اسی کی طرف جاؤ گے
اور جس دن برپا ہو گی قیامت آس توڑ کر رہ جائیں گے گنہگار
اور نہ ہوں گے ان کے شریکوں میں کوئی انکے سفارش کرنے والے اور وہ ہو جائیں گے اپنے شریکوں سے منکر   
اور جس دن قائم ہو گی قیامت اس دن لوگ ہوں گے قسم قسم   
سو جو لوگ یقین لائے اور کیے بھلے کام سو باغ میں ہوں گے  انکی آؤ بھگت ہو گی   
اور جو منکر ہوئے اور جھٹلائیں ہماری باتیں اور ملنا پچھلے گھر کا سو  وہ عذاب میں پکڑے آئیں گے
سو پاک اللہ کی یاد کرو جب شام کرو اور جب صبح کرو
اور اسی کی خوبی ہے آسمان میں اور زمین میں اور پچھلے وقت اور جب دوپہر ہو   
نکالتا ہے زندہ کو مردہ سے اور نکالتا ہے مردہ کو زندہ سے اور زندہ کرتا ہے زمین کو اس کے مرنے کے پیچھے اور اسی طرح تم نکالے جاؤ گے   
اور اسکی نشانیوں میں سے ہے یہ کہ تم کو بنایا پھر اب تم انسان ہو زمین میں پھیلے پڑے   
اور اسکی نشانیوں سے ہے یہ کہ بنا دیے تمہارے واسطے تمہاری قسم سے جوڑے کہ چین سے رہو  انکے پاس اور رکھا تمہارے بیچ میں پیار اور مہربانی البتہ اس میں بہت پتے کی باتیں ہیں انکے لئے جو دھیان کرتے ہیں   
اور اسکی نشانیوں سے ہے آسمان اور زمین کا بنانا اور طرح طرح کی بولیاں تمہاری اور رنگ اس میں بہت نشانیاں ہیں سمجھنے والوں کو   
اور اسکی نشانیوں سے  ہے تمہارا سونا رات اور دن میں اور تلاش کرنا اس کے فضل سے    اس میں بہت پتے ہیں ان کو جو سنتے ہیں   
اور اسکی نشانیوں سے ہے یہ کہ دکھلاتا ہے تمکو بجلی ڈر اور امید کے لئے    اور اتارتا ہے آسمان سے پانی پھر زندہ کرتا ہے اس سے زمین کر مر گئے پیچھے اس میں بہت پتے ہیں ان کے لئے جو سوچتے ہیں   
اور اس کی نشانیوں سے یہ ہے کہ کھڑ ا ہے آسمان اور  زمین اس کے حکم سے    پھر جب پکارے گا تم کو ایک بار زمین سے اسی وقت تم نکل پڑو گے   
اور اسی کا ہے جو کوئی ہے آسمان اور زمین میں سب اس کے حکم کے تابع ہیں   
اور وہی ہے جو  پہلی بار بناتا ہے پھر اس کو دھرائے گا اور  وہ آسان ہے اس پر    اور اسکی شان سب سے اوپر ہے آسمان اور  زمین میں اور وہی ہے زبردست حکمتوں والا   
بتلائی تم کو ایک مثل تمہارے اندر  سے دیکھو جو تمہارے ہاتھ کے مال ہیں ان میں ہیں کوئی ساجھی تمہارے ہماری دی ہوئی روزی میں کہ تم سب اس میں برابر رہو  خطر رکھو ان کا جیسے خطرہ رکھو اپنوں کا یوں کھول کر بیان کرتے ہیں ہم نشانیاں ان  لوگوں کے لئے جو سمجھتے ہیں   
بلکہ چلتے ہیں یہ بے انصاف اپنی خواہشوں پر بن سمجھے    سو کون سمجھائے جس کو  اللہ نے بھٹکایا اور کوئی نہیں ان کا مددگار   
سو تو سیدھا رکھ اپنا منہ دین  پر ایک طرف کا ہو کر    وہی تراش اللہ کی جس پر تراشا لوگوں کو    بدلنا نہیں اللہ کے بنائے کو    یہی ہے دین سیدھا و لیکن اکثر لوگ نہیں سمجھتے   
سب رجوع ہو کر اسکی طرف    اور اس سے ڈرتے رہو اور قائم رکھو نماز اور مت ہو شرک کرنے والوں میں
جنہوں نے کہ پھوٹ ڈالی اپنے دین میں اور ہو گئے ان میں بہت فرقے ہر فرقہ جو اس کے پاس ہے اس پر فریفتہ ہے   
اور جب پہنچے لوگوں کو کچھ سختی تو پکاریں اپنے رب کو اس کی طرف رجوع ہو کر پھر جہاں چکھائی ان کو اپنی طرف سے کچھ مہربانی اسی وقت ایک جماعت ان میں اپنے رب کا شریک لگی بتانے
کہ منکر ہوجائیں ہمارے دیے ہوئے سے سو مزے اڑا لو اب آگے جان لو گے   
کیا ہم نے  ان پر اتاری ہے کوئی سند سو وہ بول رہی ہے جو یہ شریک بتاتے ہیں   
اور جب چکھائیں ہم لوگوں کو کچھ مہربانی اس پر پھولے نہیں سماتے اور اگر آ پڑے ان پر کچھ برائی اپنے ہاتھوں کے بھیجے ہوئے پر تو آس توڑ بیٹھیں   
کیا نہیں دیکھ چکے کہ اللہ پھیلا دیتا ہے روزی کو جس پر چاہے اور ماپ کر دیتا ہے جسکو چاہے اس میں نشانیاں ہیں ان لوگوں کو جو یقین رکھتے ہیں   
سو تو دے قرابت  والے کو  اس کا حق اور محتاج کو اور مسافر کو یہ بہتر ہے ان کے لئے جو چاہتے ہیں اللہ کا منہ اور وہی ہیں جن کا بھلا ہے   
اور جو دیتے ہو بیاج پر کہ بڑھتا رہے لوگوں کے مال میں سو وہ نہیں بڑھتا اللہ کے یہاں اور جو دیتے ہو  پاک دل سے چاہ کر رضامندی اللہ کی سو یہ وہی ہیں جن کے دونے ہوئے   
اللہ وہ ہی ہے جس نے تم کو بنایا پھر تم کو روزی دی پھر تم کو مارتا ہے پھر تم کو جلائے گا کوئی ہے تمہارے شریکوں میں جو کر سکے ان کاموں میں سے ایک کام وہ نرالا ہے اور بہت اوپر ہے اس سے کہ شریک بتلاتے ہیں   
پھیل پڑی ہے خرابی جنگل میں اور دریا میں لوگوں کے ہاتھ کی کمائی سے چکھانا چاہیے ان کو کچھ مزہ ان کے کام کا تاکہ وہ پھر آئیں   
تو کہہ پھرو ملک میں تو دیکھو کیسا ہوا انجام پہلوں کا بہت ان میں تھے شرک کرنے والے   
سو تو سیدھا رکھ اپنا منہ سیدھی ر اہ پر    اس سے پہلے کہ آ پہنچے وہ دن جس کو پھرنا نہیں اللہ کی طرف سے    اس دن لوگ جدا جدا ہوں گے   
جو منکر ہوا سو  اس پر  پڑے اسکا منکر ہونا    او رجو کوئی کرے بھلے کام سو وہ اپنی راہ سنوارتے ہیں   
تاکہ وہ بدلہ دے ان کو جو یقین لائے اور کام کئے بھلے اپنے فضل سے    بیشک اس کو نہیں بھاتے انکار  والے   
اور اس کی نشانیوں میں ایک یہ ہے کہ چلاتا ہے ہوائیں خوشخبری لانے والیاں اور تاکہ چکھائے تمکو کچھ مزہ اپنی مہربانی کا    اور تاکہ چلیں جہاز  اسکے حکم سے    اور تاکہ تلاش کرو اس کے فضل سے اور تاکہ تم حق مانو   
اور ہم بھیج چکے ہیں تجھ سے  پہلے کتنے رسول اپنی اپنی قوم کے پاس سو پہنچے انکے پاس نشانیاں لے کر پھر بدلہ لیا ہم نے ان سے جو گنہگار تھے اور حق ہے ہم پر مدد ایمان والوں کی   
اللہ ہے جو چلاتا ہے ہوائیں پھر  وہ اٹھاتی ہیں بادل کو پھر پھیلا دیتا ہے اس کو آسمان میں جس طرح چاہے    اور رکھتا ہے اس کو تہہ بہ تہہ پھر تو  دیکھے مینہ کو کہ نکلتا ہے اس کے بیچ میں سے پھر جب اس کو پہنچاتا ہے جس کو کہ چاہتا ہے اپنے بندوں میں تبھی وہ لگتے ہیں خوشیاں کرنے   
اور پہلے سے ہو رہے تھے اس کے اترنے سے پہلے ہی نا امید   
سو دیکھ لے اللہ کی مہربانی کی نشانیاں کیونکر زندہ کرتا ہے زمین کو ا سکے مرگئے  پیچھے    بیشک وہی ہے مردوں کو زندہ کرنے والا اور وہ ہرچیز کر سکتا ہے   
اور اگر ہم بھیجیں ایک ہوا پھر دیکھیں وہ کھیتی کو کہ زرد پڑ گئ تو لگیں اس کے پیچھے ناشکری کرنے   
سو تو سنا نہیں سکتا مردوں کو اور نہیں سنا سکتا بہروں کو پکارنا جب کہ پھریں پیٹھ دے کر
اور نہ تو راہ سمجھائے ا ندھوں کو  انکے بھٹکنے سے تو تو سنائے اسی کو جو یقین لائے ہماری باتوں پر سو  وہ مسلمان ہوتے ہیں   
اللہ ہے جس نے بنایا تم کمزوری سے پھر دیا کمزوری کے پیچھے زور پھر دے گا زور کے پیچھے کمزوری اور سفید بال بناتا ہے جو کچھ چاہے اور وہ ہے سب کچھ جانتا کر سکتا   
اور جس دن قائم ہو گی قیامت قسمیں کھائیں گے گنہگار کہ ہم نہیں رہے تھے ایک گھڑی سے زیادہ    اسی طرح تھے الٹے جاتے   
اور کہیں گے جنکو ملی ہے سمجھ اور یقین تمہارا ٹھہرنا تھا اللہ کی کتاب میں جی اٹھنے کے دن تک سو یہ ہے جی اُٹھنے کا دن پر تم نہیں تھے جانتے   
سو اُس دن کام نہ آئے گا ان گنہگاروں کو قصور بخشوانا اور نہ ان سے کوئی منانا چاہے   
اور ہم نے بٹھلائی ہے آدمیوں کے واسطے اس قرآن میں ہر ایک طرح کی مثل اور جو تو لائے اُنکے پاس کوئی آیت تو ضرور کہیں وہ منکر تم سب جھوٹ بناتے ہو   
یوں مہر لگا دیتا ہے اللہ اُن کے دلوں پر جو سمجھ نہیں رکھتے   
سو تو قائم رہ بیشک اللہ کا وعدہ ٹھیک ہے اور اکھاڑ نہ دیں تجھ کو وہ لوگ جو یقین نہیں لاتے   
