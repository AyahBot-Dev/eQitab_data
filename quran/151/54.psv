پاس آ لگی قیامت اور پھٹ گیا چاند 
اور اگر وہ دیکھیں کوئی نشانی تو ٹلا جائیں اورکہیں یہ جادو ہے پہلے سے چلا آتا 
اور جھٹلایا اور چلے اپنی خوشی پر اور ہر کام ٹھہرا رکھا ہے وقت پر 
اور پہنچ چکے ہیں اُنکے پاس احوال جن میں ڈانٹ ہو سکتی ہے 
پوری عقل کی بات ہے پھر اُن میں کام نہیں کرتے ڈر سنانے والے
سو تو ہٹ آ اُنکی طرف سے جس دن پکارے پکارنے والا ایک ناگوار چیز کی طرف 
آنکھیں جھکائے نکل پڑیں قبروں سے جیسے ٹڈی پھیلی ہوئی
دوڑتے جائیں اُس پکارنے والے کے پا س کہتے جائیں مُنکر یہ دن مشکل آیا 
جھٹلا چکی ہے اُن سے پہے نوح کی قوم پھر جھوٹا کہا ہمارے بندے کو اور بولے دیوانہ ہے اور جھڑک لیا اُسکو 
پھر پکارا اپنے رب کو کہ میں عاجز ہو گیا ہوں تو بدلا لے 
پھر ہم نے کھول دئے دہانے آسمان کے پانی ٹوٹ کر برسنے والے سے
اور بہا دیے زمین پر چشمے پھر مل گیا سب پانی ایک کام پر جو ٹھہر چکا تھا 
اور ہم نے اُسکو سوار کر دیا ایک تختوں اور کیلوں والی (کشتی) پر
بہتی تھی ہماری آنکھوں کےسامنے بدلا لینے کو اس کی طرف سے جسکی قدر نہ جانی تھی 
اور اُسکو ہم نے رہنے دیا نشانی کے لئے پھر کوئی ہے سوچنے والا 
پھر کیسا تھا میرا عذاب اور میرا کھڑکھڑانا 
اور ہم نے آسان کر دیا قرآن سمجھنے کو پھر ہےکوئی سوچنے والا 
جھٹلایا عاد نے پھر کیسا ہوا میرا عذاب اور میرا کھڑکھڑانا
ہم نے بھیجی اُن پر ہوا تند ایک نحوست کے دن جو چلے گئ 
اکھاڑ مارا لوگوں کو گویا وہ جڑیں ہیں کھجور کی اکھڑی پڑی 
پھر کیسا رہا میرا عذاب اور میرا کھڑکھڑانا
اور ہم نے آسان کر دیا قرآن سمجھنے کو پھر ہے کوئی سوچنے والا
جھٹلایا ثمود نے ڈر سنانے والوں کو 
پھر کہنے لگے کیا ایک آدمی ہم میں کا اکیلا ہم اس کے کہے پر چلیں گے تو تو ہم غلطی میں پڑے اور سودا میں 
کیا اتری اُسی پر نصیحت ہم سب میں سے کوئی نہیں یہ جھوٹ ہے بڑائی مارتا ہے 
اب جان لیں گے کل کو کون ہے جھوٹا بڑائی مارنے والا 
ہم بھیجتے ہیں اونٹنی اُنکے جانچنے کے واسطے سو انتطار کر اُن کا اور سہتا رہ 
اور سنا دے اُنکو کہ پانی کا بانٹا ہے اُن میں ہر باری پر پہنچنا چاہئے 
پھر پکارا انہوں نے اپنے رفیق کو پھر ہاتھ چلایا اور کاٹ ڈالا 
پھر کیسا ہوا میرا عذاب اور میرا کھڑکھڑانا
ہم نے بھیجی اُن پر ایک چنگھاڑ پھر رہ گئے جیسے روندی ہوئی باڑ کانٹوں کی 
اور ہم نے آسان کر دیا قرآن سمجھنے کو پھر ہے کوئی سوچنے والا
جھٹلایا لوط کی قوم نے ڈر سنانے والے کو 
ہم نے بھیجی اُن پر آندھی پتھر برسانے والی سوائے لوط کے گھر کے انکو ہم نے بچا دیا پچھلی رات سے
فضل سے اپنی طرف کے ہم یوں بدلا دیتے ہیں اسکو جو حق مانے 
اور وہ ڈرا چکا تھا اُنکو ہماری پکڑ سے پھر لگے مکرانے ڈرانے کو 
اور اُس سے لینے لگے اُسکے مہمانوں کو پس ہم نے مٹا دیں اُن کی آنکھیں اب چکھو میرا عذاب اور ڈرانا 
اور پڑ ا اُن پر صبح کو سویرے عذاب جو ٹھہر چکا تھا
اب چکھو میرا عذاب اور میرا ڈرانا 
اور ہم نے آسان کر دیا قرآن سمجھنے کو پھر ہے کوئی سوچنے والا
اور پہنچے فرعون والوں کے پاس ڈرانے والے 
جھٹلایا انہوں نے ہماری نشانیوں کو سب کو پھر پکڑا ہم نے انکو پکڑنا زبردست کا قابو میں لے کر 
اب تم میں جو منکر ہیں کیا یہ بہتر ہیں اُن سب سے یا تمہارے لئے فارغ خطی لکھدی گئ ورقوں میں
کیا کہتے ہیں ہم سب کا مجمع ہے بدلا لینے والا 
اب شکست کھائے گا یہ مجمع اور بھاگیں گے پیٹھ پھیر کر 
بلکہ قیامت ہے اُنکے وعدہ کا وقت اور وہ گھڑی بڑی آفت ہے اور بہت کڑوی 
جو لوگ گنہگار ہیں غلطی میں پڑے ہیں اور سودا میں
جس دن گھسیٹے جائیں گے آگ میں اوندھے منہ چکھو مزا آگ کا 
ہم نے ہر چیز بنائی پہلے ٹھہرا کر 
اور ہمارا کام تو یہی ایک دم کی بات ہے جیسے لپک نگاہ کی 
اور ہم برباد کر چکے ہیں تمہارے ساتھ والوں کو پھر ہے کوئی سوچنے والا 
اور جو چیز انہوں نے کی ہے لکھی گئ ورقوں میں 
اور ہر چھوٹا اور بڑا لکھا جا چکا 
جو لوگ ڈرنے والے ہیں باغوں میں ہیں اور نہروں میں
بیٹھے سچی بیٹھک میں نزدیک بادشاہ کے جس کا سب پر قبضہ ہے 
