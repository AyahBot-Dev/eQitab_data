   تیوری چڑھائی اور منہ موڑھا
اس بات سے کہ آیا اُسکے پاس اندھا   
اور تجھ کو کیا خبر ہے شاید کہ وہ سنورتا
یا سوچتا تو کام آتا اُسکے سمجھانا   
وہ جو پروا نہں کرتا
سو تو اُسکی فکر میں ہے
تور تجھ پر کچھ الزام نہیں کہ وہ نہیں درست ہوتا   
اور وہ جو آیا تیرے پاس دوڑتا
اور ہو ڈرتا ہے   
سو تو اُس سے تغافل کرتا ہے   
یوں نہیں یہ تو نصیحت ہے
پھر جو کوئی چاہے اسکو پڑھے   
لکھا ہے عزت کے ورقوں میں
اونچے رکھے ہوئے نہایت ستھرے   
ہاتھوں میں لکھنے والوں کے
جو بڑے درجہ والے نیک کار ہیں   
مارا جائیو آدمی کیسا نا شکرا ہے   
کس چیز سے بنایا اُسکو
ایک بوند سے    بنایا اسکو پھر اندازہ پر رکھا اُسکو   
پھر راہ آسان کر دی اُسکو   
پھر اُسکو مردہ کیا پھر قبر میں رکھوا دیا اُسکو   
پھر جب چاہا اٹھا نکالا اُسکو   
ہرگز نہیں پورا نہ کیا جو اُسکو فرمایا   
اب دیکھ لے آدمی اپنے کھانے کو   
کہ ہم نے ڈالا پانی اوپر سے گرتا ہوا
پھر چیرا زمین کو پھاڑ کر   
پھر اگایا اُس میں اناج
اور انگور اور ترکاری
اور زیتون اور کھجوریں
اور گھن کے باغ
اور میوہ اورگھاس
کام چلانے کو تمہارے اور تمہارے چوپایوں کے   
پھر جب آئے وہ کان پھوڑنے والی   
جس دن کے بھاگے مرد اپنے بھائی سے
اور اپنی ماں اور اپنے باپ سے
اور اپنی ساتھ والی سے اور اپنے بیٹوں سے
ہر مرد کو اُن میں سے اُس دن ایک فکر لگا ہوا ہے جو اُسکے لئے کافی ہے   
کتنے منہ اُس دن روشن ہیں
ہنستے خوشیاں کرتے   
اور کتنے منہ اُس دن اُن پر گرد پڑی ہے
چڑھی آتی ہے اُن پر سیاہی   
یہ لوگ وہی ہیں جو منکر ہیں ڈھیٹھ   
