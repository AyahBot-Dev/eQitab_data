ہم نے بھیجا نوح کو اُسکی قوم کی طرف کہ ڈرا اپنی قوم کو اس سے پہلے کہ پہنچے اُن پر عذاب دردناک   
بولا اے قوم میری میں تم کو ڈر سناتا ہوں کھول کر
کہ بندگی کرو اللہ کی اور اُس سے ڈرو اور میرا کہنا مانو   
تاکہ بخشے وہ تم کو کچھ گناہ تمہارے اور ڈھیل دے تم کو ایک مقرر  وعدہ تک    وہ وعدہ جو کیا ہے اللہ نے جب آ پہنچے گا اُسکو ڈھیل نہ ہو گی    اگر تمکو سمجھ ہے   
بولا اے رب میں بلاتا رہا اپنی قوم کو رات اور دن
پھرمیرے بلانے سے اور زیادہ بھاگنے لگے   
اور میں نے جب کبھی اُنکو بلایا تاکہ تو اُنکو بخشے ڈالنے لگے انگلیاں اپنے کانوں میں    اور لپیٹنے لگے اپنے اوپر کپڑے    اور ضد کی اور غرور کیا بڑا غرور   
پھر میں نے اُنکو بلایا بر ملا   
پھر میں نے اُنکو کھول کر کہا اور چھپ کر کہا چپکے سے   
تو میں نے کہا گناہ بخشواؤ اپنے رب سے بیشک وہ ہے بخشنے والا   
چھوڑ دے گا آسمان کی تم پر دھاریں
اور بڑھا دے گا تم کومال اور بیٹوں سے اور بنا دے گا تمہارے واسطے باغ اور بنا دے گا تمہارے لئے نہریں   
کیا ہوا ہے تم کو کیوں نہیں امید رکھتے  اللہ سے بڑائی کی   
اور اُسی نے بنایا تمکو طرح طرح سے   
کیا تم نے نہیں دیکھا کیسے بنائے اللہ نے سات آسمان تہہ پر تہہ   
اور رکھا چاند کو اُن میں اجالا اور رکھا سورج کو چراغ جلتا ہوا   
اور اللہ نے اگایا تمکو زمین سے جما کر   
پھر مکرر ڈالے گا تم کو اس میں اور نکالے گا تم کو باہر   
اور اللہ نے بنا دیا تمہارے لئے زمین کو بچھونا
تاکہ چلو اُس میں کشادہ رستے   
کہا نوح نے اے رب میرے انہوں نے میرا کہا نہ مانا اور مانا ایسے کا جسکو اُسکے مال اور اولاد سے اور زیادہ ہو ٹوٹا   
اور داؤ کیا ہے بڑ اداؤ   
اور بولے ہرگز نہ چھوڑیو اپنے معبودوں کو    اور نہ چھوڑیو ودّ کو اور نہ سواع کو اور نہ یغوث کو اور نہ یعوق اور نسر کو   
اور بہکا دیا بہتوں کو اور  تو نہ زیادہ کرنا (کریو)  بے انصافوں کو مگر بھٹکنا   
کچھ وہ اپنے گناہوں سے دبائے گئے  پھر ڈالے گئے آگ میں    پھر نہ پائے اپنے واسطے انہوں نے اللہ کے سوائے کوئی مددگار   
اور کہا نوح نے اے رب نہ چھوڑیو زمین پر منکروں کا ایک گھر بسنے والا
مقرر اگر تو چھوڑ دے گا اُنکو بہکائیں گے تیرے بندوں کو اور جو جنیں گے سو ڈھیٹھ حق کا منکر   
اے رب معاف کر مجھ کو اور میرے ماں باپ کو اور جو آئے میرے گھر میں ایماندار اور سب ایمان والے مردوں کو اور عورتوں کو    اور گنہگاروں پر بڑھتا رکھ یہی برباد ہونا
