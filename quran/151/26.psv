طٰسم۔
یہ آیتیں ہیں کھلی کتاب کی 
شاید تو گھونٹ مارے اپنی جان اس بات پر کہ وہ یقین نہیں کرتے 
اگر ہم چاہیں اتاریں ان پر آسمان سے ایک نشانی پھر رہ جائیں ان کی گردنیں اس کے آگے نیچی 
اور نہیں پہنچتی ان کے پاس کوئی نصیحت رحمٰن سے نئی جس سے منہ نہیں موڑتے 
سو یہ تو جھٹلا چکے اب پہنچے گی ان پر حقیقت اس بات کی جس پر ٹھٹھے کرتے تھے 
کیا نہیں دیکھتے وہ زمین کو کتنی اگائیں ہم نے اس میں ہر ایک قسم کی خاصی چیزیں
اس میں البتہ نشانی ہے اور ان میں بہت لوگ نہیں ماننے والے 
اور تیرا رب وہی ہے زبردست رحم والا 
اور جب پکارا تیرے رب نے موسٰی کو کہ جا اس قوم گنہگار کے پاس
قوم فرعون کے پاس کیا وہ ڈرتے نہیں 
بولا اے رب میں ڈرتا ہوں کہ مجھ کو جھٹلائیں
اور رک جاتا ہے میرا جی اور نہیں چلتی میری زبان سو پیغام دے ہارون کو 
اور انکو مجھ پر ہے ایک گناہ کا دعویٰ سو ڈرتا ہوں کہ مجھ کو مار ڈالیں 
فرمایا کبھی نہیں تم دونوں جاؤ لیکر ہماری نشانیاں ہم ساتھ تمہارے سنتے ہیں 
سو جاؤ فرعون کے پاس اور کہو ہم پیغام لے کر آئے ہیں پروردگار عالم کا
یہ کہ بھیجدے ہمارے ساتھ بنی اسرائیل کو 
بولا کیا نہیں پالا ہم نے تجھ کو اپنے اندر لڑکا سا اور رہا تو ہم میں اپنی عمر میں سے کئ برس 
اور کر گیا تو اپنی وہ کرتوت جو کر گیا اور تو ہے ناشکر 
کہا کیا تو تھا میں نے وہ کام اور میں تھا چوکنے والا 
پھر بھاگا میں تم سے جب تمہارا ڈر دیکھا پھر بخشا مجھ کو میرے رب نے حکم اور ٹھہرایا مجھ کو پیغام پہنچانے والا 
اور کیا وہ احسان ہے جو تو مجھ پر رکھتا ہے کہ غلام بنایا تو نے بنی اسرائیل کو 
بولا فرعون کیا معنی پروردگار عالم کا 
کہا پروردگار آسمان اور زمین کا اور جو کچھ انکے بیچ میں ہے اگر تم یقین کرو 
بولا اپنے گرد والوں سے کیا تم نہیں سنتے ہو 
کہا پروردگار تمہارا اور پروردگار تمہارے اگلے باپ دادوں کا 
بولا تمہارا پیغام لانے والا جو تمہاری طرف بھیجا گیا ضرور باؤلا ہے 
کہا پروردگار مشرق کا اور مغرب کا اور جو کچھ ان کے بیچ میں ہے اگر تم سمجھ رکھتے ہو 
بولا اگر تو نے ٹھہرایا کوئی اور حاکم میرے سوائے تو مقرر (ضرور) ڈالوں گا تجھ کو قید میں 
کہا اور اگر لیکر آیا ہوں تیرے پاس ایک چیز کھول دینے والی 
بولا تو وہ چیز لا اگر تو سچ کہتا ہے
پھر ڈال دیا اپنا عصا سو اسی وقت وہ اژدھا ہو گیا صریح
اور اندر (بغل) سے نکالا اپنا ہاتھ سو اسی وقت وہ سفید تھا دیکھنے والوں کے سامنے
بولا اپنے گرد کے سرداروں سے یہ تو کوئی جادوگر ہے پڑھا ہوا
چاہتا ہے کہ نکال دے تم کو تمہارے دیس سے اپنے جادو کے زور سے سو اب کیا حکم دیتے ہو 
بولے ڈھیل دے اسکو اور اسکے بھائی کو اور بھیجدے شہروں میں نقیب
لے آئیں تیرے پاس جو بڑا جادوگر ہو پڑھا ہوا
پھر اکٹھے کئے جادوگر وعدہ پر ایک مقرر دن کے 
اور کہہ دیا لوگوں کو کیا تم بھی اکٹھے ہو گئے
شاید ہم راہ قبول کر لیں جادوگروں کی اگر ہو ان کو غلبہ 
پھر جب آئے جادوگر کہنے لگےفرعون سے بھلا کچھ ہمارا حق بھی ہے اگر ہو ہم کو غلبہ
بولا البتہ (ہاں) اور تم اس وقت مقربوں (مصاحبوں) میں ہو گے 
کہا ان کو موسٰی نے ڈالو جو تم ڈالتے ہو 
پھر ڈالیں انہوں نے اپنی رسیاں اور لاٹھیاں اور بولے فرعون کے اقبال سے ہماری ہی فتح ہے 
پھر ڈالا موسٰی نے اپنا عصا پھر تبھی وہ نگلنے لگا جو سانگ انہوں نے بنایا تھا 
پھر اوندھے گرے جادوگر سجدہ میں
بولے ہم نے مان لیا جہان کے رب کو
جو رب ہے موسٰی اور ہارون کا
بولا تم نے اسکو مان لیا ابھی میں نے حکم نہیں دیا تم کو مقرر (بیشک) وہ تمہارا بڑا ہے جس نے تم کو سکھلایا جادو سو اب معلوم کر لو گے البتہ کاٹوں گا تمہارے ہاتھ اور دوسری طرف کے پاؤں اور سولی چڑھاؤں گا تم سب کو
بولے کچھ ڈر نہیں ہم کو اپنے رب کی طرف پھر جانا ہے 
ہم غرض رکھتے ہیں کہ بخش دے ہم کو رب ہمارا تقصیریں ہماری اس واسطے کہ ہم ہوئے پہلے قبول کرنے والے 
اور حکم بھیجا ہم نے موسٰی کو کہ رات کو لے نکل میرے بندوں کو البتہ تمہارا پیچھا کریں گے 
پھر بھیجے فرعون نے شہروں میں نقیب 
یہ لوگ جو ہیں سو ایک جماعت ہے تھوڑی سی 
اور وہ مقرر ہم سے دل جلے ہوئے ہیں 
اور ہم سارے ان سے خطرہ رکھتے ہیں 
پھر نکال باہر کیا ہم نے ان کو باغوں اور چشموں سے
اور خزانوں اور عمدہ مکانوں سے اسی طرح 
اور ہاتھ لگا دیں ہم نے یہ چیزیں بنی اسرائیل کے 
پھر پیچھے پڑے ان کے سورج کے نکلنے کے وقت
پھر جب مقابل ہوئیں دونوں فوجیں کہنے لگے موسٰی کے لوگ ہم تو پکڑے گئے 
کہا ہرگز نہیں میرے ساتھ ہے میرا رب وہ مجھ کو راہ بتلائے گا 
پھر حکم بھیجا ہم نے موسٰی کو کہ مار اپنے عصا سے دریا کو پھر دریا پھٹ گیا تو ہو گئ ہر پھانگ جیسے بڑا پہاڑ 
اور پاس پہنچا دیا ہم نے اسی جگہ دوسروں کو
اور بچا دیا ہم نے موسٰی کو اور جو لوگ تھے اس کے ساتھ سب کو
پھر ڈبا دیا ہم نے ان دوسروں کو 
اس چیز میں ایک نشانی ہے اور نہیں تھے بہت لوگ ان میں ماننے والے 
اور تیرا رب وہی ہے زبردست رحم والا 
اور سنا دے ان کو خبر ابراہیم کی
جب کہا اپنے باپ کو اور اس کی قوم کو تم کس کو پوجتے ہو 
وہ بولے ہم پوجتے ہیں مورتوں کو پھر سارے دن انہی کے پاس لگے بیٹھے رہتے ہیں 
کہا کچھ سنتے ہیں تمہارا کہا جب تم پکارتے ہو 
یا کچھ بھلا کرتے ہیں تمہارا یا برا 
بولے نہیں پر ہم نے پایا اپنے باپ دادوں کو یہی کام کرتے 
کہا بھلا دیکھتے ہو جن کو پوجتے رہے ہو
تم اور تمہارے باپ دادے اگلے 
سو وہ میرے غنیم ہیں مگر جہان کا رب 
جس نے مجھ کو بنایا سو وہی مجھ کو راہ دکھلاتا ہے 
اور وہ جو مجھ کو کھلاتا ہے اور پلاتا ہے
اور جب میں بیمار ہوں تو وہی شفا دیتا ہے
اور ہ جو مجھ کو مارے گا پھر جلائے گا 
اور وہ جو مجھ کو توقع ہے کہ بخشے میری تقصیر انصاف کے دن 
اے میرے رب دے مجھ کو حکم اور ملا مجھ کو نیکوں میں 
اور رکھ میرا بول سچا پچھلوں میں 
اور کر مجھ کو وارثوں میں نعمت کے باغ کے 
اور معاف کر میرے باپ کو وہ تھا راہ بھولے ہوؤں میں 
اور رسوا نہ کر مجھ کو کہ جس دن سب جی کر اٹھیں گے
جس دن نہ کام آئے کوئی مال اور نہ بیٹے
مگر جو کوئی آیا اللہ کے پاس لیکر دل چنگا 
اور پاس لائیں بہشت کو واسطے ڈر والوں کے
اور نکالیں دوزخ کو سامنے بے را ہوں کے 
اور کہیں ان کو کہاں ہیں جن کو تم پوجتے تھے
اللہ کے سوائے کیا کچھ مدد کرتے ہیں تمہاری یا بدلہ لے سکتے ہیں 
پھر اوندھے ڈالیں اس میں انکو اور سب بے راہوں کو
اور ابلیس کے لشکر کو سبہوں کو
کہیں گے جب وہ وہاں باہم جھگڑنے لگیں
قسم اللہ کی ہم تھے صریح غلطی میں
جب ہم تم کو برابر کرتے تھے پروردگار عالم کے
اور ہم کو راہ سے بہکایا سو ان گنہگاروں نے
پھر کوئی نہیں ہماری سفارش کرنے والے
اور نہ کوئی دوست محبت کرنے والا 
سو کسی طرح ہم کو پھر جانا ملے تو ہم ہوں ایمان والوں میں 
اس بات میں نشانی ہے اور بہت لوگ ان میں نہیں ماننے والے 
اور تیرا رب وہی ہے زبردست رحم والا
جھٹلایا نوح کی قوم نے پیغام لانے والوں کو
جب کہا ان کو ان کے بھائی نوح نے کیا تم کو ڈر نہیں
میں تمہارے واسطے پیغام لانے والا ہوں
معتبر سو ڈرو اللہ سے اور میرا کہا مانو 
اور مانگتا نہیں میں تم سے اس پر کچھ بدلہ میرا بدلہ ہے اسی پروردگار عالم پر
سو ڈرو اللہ سے اور میرا کہا مانو 
بولے کیا ہم تجھ کو مان لیں اور تیرے ساتھ ہو رہے ہیں کمینے 
کہا مجھ کو کیا جاننا ہے اس کو جو کام وہ کر رہے ہیں
ان کا حساب پوچھنا میرے رب کا ہی کام ہے اگر تم سمجھ رکھتے ہو
اور میں ہانکنے والا نہیں ایمان لانے والوں کو 
میں تو بس یہی ڈر سنا دینے والا ہوں کھول کر 
بولے اگر تو نہ چھوڑے گا اے نوح تو ضرور سنگسار کر دیا جائے گا 
کہا اے رب میری قوم نے تو مجھکو جھٹلا دیا
سو فیصلہ کر دے میرے انکے بیچ میں کسی طرح کا فیصلہ اور بچا لے میرے ساتھ ہیں ایمان والے 
پھر بچا دیا ہم نے اسکو اور جو اس کےساتھ تھے اس لدی ہوئی کشتی میں
پھر ڈبا دیا ہم نے اس کے پیچھے ان باقی رہے ہوؤں کو 
البتہ اس بات میں نشانی ہے اور ان میں بہت لوگ نہیں ہیں ماننے والے
اور تیرا رب وہی ہے زبردست رحم والا
جھٹلایا عاد نے پیغام لانے والوں کو
جب کہا ان کو ان کےبھائی ہود نے کیا تم کو ڈر نہیں
میں تمہارے پاس پیغام لانے والا معتبر ہوں
سو ڈرو اللہ سے اور میرا کہا مانو
اور نہیں مانگتا میں تم سے اس پر کچھ بدلہ میرا بدلہ ہے اسی جہان کےمالک پر
کیا بناتے ہو ہر اونچی زمین پر ایک نشان کھیلنے کو
اور بناتے ہو کاریگریاں شاید تم ہمیشہ رہو گے 
اور جب ہاتھ ڈالتے ہو تو پنجہ مارتے ہو ظلم سے
سو ڈرو اللہ سے اور میرا کہا مانو 
اور ڈرو اس سے جس نے تم کو پہنچائیں وہ چیزیں جو تم جانتے ہو
پہنچائے تم کو چوپائے اور بیٹے
اور باغ اور چشمے
میں ڈرتا ہوں تم پر ایک بڑے دن کی آفت سے 
بولے ہم کو برابر ہے تو نصیحت کرے یا نہ بنے تو نصیحت کرنے والا
اور کچھ نہیں یہ باتیں عادت ہے اگلے لوگوں کی
اور ہم پر آفت نہیں آنے والی 
پھر اسکو جھٹلانے لگے تو ہم نے انکو غارت کر دیا اس بات میں البتہ نشانی ہے اور ان میں بہت لوگ نہیں ماننے والے
اور تیرا رب وہی ہے زبردست رحم والا
جھٹلایا ثمود نے پیغام لانے والوں کو
جب کہا ان کو انکے بھائی صالح نے کیا تم ڈرتے نہیں
میں تمہارے پاس پیغام لانے والا ہوں معتبر
سو ڈرو اللہ سے اور میرا کہا مانو
اور نہیں مانگتا میں تم سے اس پر کچھ بدلہ میرا بدلہ ہے اسی جہان کے پالنے والے پر
کیا چھوڑے رکھیں گے تم کو یہاں کی چیزوں میں بے کھٹکے
باغوں میں اور چشموں میں
اور کھیتوں میں اور کھجوروں میں جن کا گابھا ملائم ہے
اور تراشتے ہو پہاڑوں کے گھر تکلف کے
سو ڈرو اللہ سے اور میرا کہا مانو 
اورنہ مانو حکم بیباک لوگوں کا
جو خرابی کرتے ہیں ملک میں اور اصلاح نہیں کرتے 
بولے تجھ پر تو کسی نے جادو کیا ہے
توبھی ایک آدمی ہے جیسے ہم سو لے آ کچھ نشانی اگر تو سچا ہے 
کہا یہ اونٹنی ہے اسکے لئے پانی پینے کی ایک باری اور تمہارے لئے باری ایک دن کی مقرر 
اور مت چھیڑیو اس کو بری طرح سے پھر پکڑ لے تم کو آفت ایک بڑے دن کی 
پھر کاٹ ڈالا اس اونٹنی کو پھر کل کو رہ گئے پچتاتے 
پھر آ پکڑا ان کو عذاب نے البتہ اس بات میں نشانی ہے اور ان میں بہت لوگ نہیں ماننے والے
اور تیرا رب وہی ہے زبردست رحم کرنے والا
جھٹلایا لوط کی قوم نے پیغام لانے والوں کو
جب کہا ان کو انکے بھائی لوط نے کیا تم ڈرتے نہیں
میں تمہارے لئے پیغام لانے والا ہوں معتبر
سو ڈرو اللہ سے اور میرا کہا مانو
اور مانگتا نہیں میں تم سے اس کا کچھ بدلہ میرا بدلہ ہے اسی پروردگار عالم پر
کیا تم دوڑتے ہو جہان کے مردوں پر 
اور چھوڑتے ہو جو تمہارے واسطے بنا دی ہیں تمہارے رب نے تمہاری جوروئیں بلکہ تم لوگ ہو حد سے بڑھنے والے 
بولے اگر نہ چھوڑے گا تو اے لوط تو تُو نکال دیا جائے گا 
کہا میں تمہارے کام سے البتہ بیزار ہوں 
اے رب خلاص کر مجھ کو اور میرے گھر والوں کو ان کاموں سے جو یہ کرتے ہیں 
پھر بچا دیا ہم نے اسکو اور اس کے گھر والوں کو سب کو
مگر ایک بڑھیا رہ گئ رہنے والوں میں 
پھر اٹھا مارا ہم نے ان دوسروں کو
اور برسایا ان پرایک برساؤ سو کیا برا برساؤ تھا ان ڈرائے ہوؤں کا 
البتہ اس میں نشانی ہے اور ان میں بہت لوگ نہیں تھے ماننے والے
اور تیرا رب وہی ہے زبردست رحم والا
جھٹلایا بن کے رہنے والوں نے پیغام لانے والوں کو 
جب کہا ان کو شعیب نے کیا تم ڈرتے نہیں
میں تم کو پیغام پہنچانے والا ہوں معتبر
سو ڈرو اللہ سے اور میرا کہا مانو
اور نہیں مانگتا میں تم سے اس پر کچھ بدلہ میرا بدلہ ہے اسی پروردگار عالم پر
پورا بھر کر دو ماپ اور مت ہو نقصان دینے والے
اور تولو سیدھی ترازو سے 
اور مت گھٹا دو لوگوں کو ان کی چیزیں اور مت دوڑو ملک میں خرابی ڈالتے ہوئے 
اور ڈرو اس سے جس نے بنایا تم کو اور اگلی خلقت کو
بولے تجھ پر تو کسی نے جادو کر دیا ہے
اور تو بھی ایک آدمی ہے جیسے ہم اور ہمارے خیال میں تو تُو جھوٹا ہے 
سو گرا دے ہم پر کوئی ٹکڑا آسمان کا اگر تو سچا ہے 
کہا میرا رب خوب جانتا ہے جو کچھ تم کرتے ہو 
پھر اس کو جھٹلایا پھر پکڑ لیا ان کو آفت نے سائبان والے دن کی بیشک وہ تھا عذاب بڑے دن کا 
البتہ اس بات میں نشانی ہے اور ان میں بہت لوگ نہیں ماننے والے
اور تیرا رب وہی ہے زبردست رحم والا
اور یہ قرآن ہے اتارا ہوا پروردگار عالم کا
لیکر اترا ہے اسکو فرشتہ معتبر
ترے دل پر کہ تو ہو ڈر سنادینے والا 
کھلی عربی زبان میں 
اور یہ لکھا ہے پہلوں کی کتابوں میں 
کیا انکے واسطے نشانی نہیں یہ بات کہ اسکی خبر رکھتے ہیں پڑھے لوگ بنی اسرائیل کے 
اور اگر اتارتے ہم یہ کتاب کسی اوپری (دوسری) زبان والے پر
اور وہ اسکو پڑھ کر سناتا تو بھی اس پر یقین نہ لاتے 
اسی طرح گھسا دیا ہم نے اس انکار کو گنہگاروں کے دل میں
وہ نہ مانیں گے اس کو جب تک نہ دیکھ لیں گےعذاب دردناک 
پھر آئے ان پر اچانک اور انکو خبر بھی نہ ہو
پھر کہنے لگیں کچھ بھی ہم کو فرصت ملے گی 
کیا ہمارے عذاب کو جلد مانگتے ہیں
بھلا دیکھ تو اگر فائدہ پہنچاتے رہیں ہم انکو برسوں
پھر پہنچے ان پر جس چیز کا ان سے وعدہ تھا
تو کیا کام آئے گا ان کے جو کچھ فائدے اٹھاتے رہے 
اور کوئی بستی نہیں غارت کی ہم نے جس کے لئے نہیں تھے ڈر سنادینے والے
یاد دلانے کو اور ہمارا کام نہیں ہے ظلم کرنا 
اور اس قرآن کو نہیں لیکر اترے شیطان
اور نہ ان سے بن آئے اور نہ وہ کر سکیں 
ان کو تو سننے کی جگہ سے دور کر دیا ہے 
سو تو مت پکار اللہ کے ساتھ دوسرا معبود پھر تو پڑے عذاب میں 
اور ڈر سنا دے اپنے قریب کے رشتہ داروں کو 
اور اپنے بازو نیچے رکھ انکے واسطے جو تیرے ساتھ ہیں ایمان والے 
پھر اگر تیری نافرمانی کریں تو کہہ دے میں بیزار ہوں تمہارے کام سے 
اور بھروسہ کر اس زبردست رحم والے پر 
جو دیکھتا ہے تجھ کو جب تو اٹھتا ہے
اور تیرا پھرنا نمازیوں میں 
بیشک وہی ہے سننے والا جاننے والا
میں بتلاؤں تم کو کس پر اترتے ہیں شیطان
اترتے ہیں ہر جھوٹے گنہگار پر 
لا ڈالتے ہیں سنی ہوئی بات اور بہت ان میں جھوٹے ہیں 
اور شاعروں کی بات پر چلیں وہی جو بے راہ ہیں 
تو نے نہیں دیکھا کہ وہ ہر میدان میں سر مارے پھرتے ہیں 
اور یہ کہ وہ کہتے ہیں جو نہیں کرتے 
مگر وہ لوگ جو یقین لائے اور کام کئے اچھے اور یاد کی اللہ کی بہت اور بدلہ لیا اس کے پیچھے کہ ان پر ظلم ہوا اور اب معلوم کر لیں گے ظلم کرنے والے کہ کس کروٹ الٹتے ہیں 
