قسم کھاتا ہوں قیامت کے دن کی    
اور قسم کھاتا ہوں جی کی کہ جو ملامت کرے برائی پر   
کیا خیال رکھتا ہے آدمی کہ جمع نہ کریں گے ہم اُسکی ہڈیاں   
کیوں نہیں ہم ٹھیک کر سکتے ہیں اُسکی پوریاں   
بلکہ چاہتا ہے آدمی کہ ڈھٹائی کرے اُسکے سامنے
پوچھتا ہے کب ہو گا دن قیامت کا   
پھر جب چندھیانے لگے آنکھ   
اور گہہ جائے چاند   
اور اکٹھے ہوں سورج اور چاند   
کہے گا آدمی اُس دن کہاں چلا جاؤں بھاگ کر
کوئی نہیں کہیں نہیں ہے بچاؤ
تیرے رب تک ہے اُس دن جا ٹھہرنا   
جتلا دیں گے انسان کو اُس دن جو اُس نے آگے بھیجا اور پیچھے چھوڑا   
بلکہ آدمی اپنے واسطے آپ دلیل ہے
اور پڑالا ڈالے اپنے بہانے   
نہ چلا تو اُسکے پڑھنے پر اپنی زبان تاکہ جلدی اُسکو سیکھ لے
وہ تو ہمارا ذمہ ہے اُسکو جمع رکھنا تیرے سینہ میں اور پڑھنا تیری زبان سے
پھر جب ہم پڑھنے لگیں فرشتہ کی زبانی تو ساتھ رہ اُسکے پڑھنے کے
پھر مقرر ہمارا ذمہ ہے اُسکو کھول کر بتلانا   
کوئی نہیں پر تم چاہتے ہو جو جلد آئے
اور چھوڑتے ہو جو دیر میں آئے   
کتنے منہ اس دن تازہ ہیں
اپنے رب کی طرف دیکھنے والے   
اور کتنے منہ اُس دن اداس ہیں   
خیال کرتے ہیں کہ اُن پر وہ آئے جس سے ٹوٹے کمر   
ہرگز نہیں جس وقت جان پہنچے ہانس تک   
اور لوگ کہیں کون ہے جھاڑنے والا   
اور وہ سمجھا  کہ اب آیا وقت جدائی کا   
اور لپٹ گئ پنڈلی پر پنڈلی   
تیرے رب کی طرف ہے اُس دن کھنچ کر چلا جانا   
پھر نہ یقین لایا اور نہ نماز پڑھی
پھر جھٹلایا اور منہ موڑا
پھر گیا اپنے گھر کو اکڑتا ہوا   
خرابی تیری خرابی پر خرابی تیری
پھر خرابی تیری خرابی پر خرابی تیری   
کیا خیال رکھتا ہے آدمی کہ چھوٹا رہے گا بے قید   
بھلا نہ تھا وہ ایک بوند منی کی جو ٹپکی   
پھر تھا لہو جما ہوا پھر اُس نے بنایا اور ٹھیک کر اٹھایا
پھر کیا اُس میں جوڑا نر اور مادہ
کیا یہ خدا زندہ نہیں کر سکتا مردوں کو   
