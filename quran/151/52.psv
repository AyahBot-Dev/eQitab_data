قسم ہے طور کی 
اور لکھی ہوئی کتاب کی
کشادہ ورق میں 
اور آباد گھر کی 
اور اونچی چھت کی 
اور اُبلتے ہوئے دریا کی 
بیشک عذاب تیرے رب کا ہو کر رہے گا
اُسکو کوئی نہیں ہٹانے والا 
جس دن لرزے آسمان کپکپا کر 
اور پھریں پہاڑ چل کر 
سو خرابی ہے اُس دن جھٹلانے والوں کو
جو باتیں بناتے ہیں کھیلتے ہوئے 
جس دن کہ دھکیلے جائیں دوزخ کی طرف دھکیل کر
یہ ہے وہ آگ جسکو تم جھوت جانتے تھے 
اب بھلا یہ جادو ہے یا تم کو نہیں سوجھتا 
چلے جاؤ اسکے اندر پھر تم صبر کرو یا نہ صبر کرو تم کو برابر ہے وہی بدلا پاؤ گے جو کچھ تم کرتے تھے 
جو ڈرنے والے ہیں وہ باغوں میں ہے اور نعمت میں
میوے کھاتے ہوئے جو اُنکو دیے اُنکے رب نے اور بچایا اُنکے رب نے دوزخ کے عذاب سے 
کھاؤ اور پیو رچتا ہوا بدلا اُن کاموں کا جو تم کرتے تھے
تکیہ لگائے بیٹھے تختوں پر برابر بچھے ہوئے قطار باندھ کر اور بیاہ دیں ہم اُنکو حوریں بڑی آنکھوں والیاں
اور جو لوگ یقین لائے اور اُنکی راہ پر چلی اُنکی اولاد ایمان سے پہنچا دیا ہم نے اُن تک اُنکی اولاد کو اور گھٹایا نہیں ہم نے اُن سے ان کا کیا ذرا بھی ہر آدمی اپنی کمائی میں پھنسا ہے 
اور تار لگا دیا ہم نے اُن پر میووں کا اور گوشت کا جس چیز کو جی چاہے 
جھپٹتے ہیں وہاں پیالا نہ بکنا ہے اُس شراب میں اور نہ گناہ میں ڈالنا 
اور پھرتے ہیں اُنکے پاس چھوکرے اُنکے گویا وہ موتی ہیں اپنے غلاف کے اندر 
اور منہ کیا بعضوں نے دوسروں کی طرف آپس میں پوچھتے ہوئے
بولے ہم بھی تھے اس سے پہلے اپنے گھروں میں ڈرتے رہتے
پھر احسان کیا اللہ نے ہم پر اور بچا دیا ہم کو لوُ کے عذاب سے
ہم پہلےسے پکارتے تھے اُسکو بیشک وہی ہے نیک سلوک والا مہربان 
اب تو سمجھا دے کہ تو اپنے رب کے فضل سےنہ جنوں سےخبر لینے والا ہے اور نہ دیوانہ 
کیا کہتےہیں یہ شاعر ہے ہم منتظر ہیں اُس پر گردش زمانہ کے 
تو کہہ تم منتظر رہو کہ میں بھی تمہارے ساتھ منتظر ہوں 
کیا اُنکی عقلیں یہی سکھلاتی ہیں اُنکو یا یہ لوگ شرارت پر ہیں 
یا کہتے ہیں یہ قرآن خود بنا لایا ہے کوئی نہیں پر وہ یقین نہیں کرتے
پھر چاہئے کہ لے آئیں کوئی بات اسی طرح کی اگر وہ سچے ہیں 
کیا وہ بن گئے ہیں آپ ہی آپ یا وہی ہیں بنانے والے
یا انہوں نے بنایا ہے آسمانوں کو اور زمین کو کوئی نہیں پر وہ یقین نہیں کرتے 
کیا اُنکے پاس ہیں خزانے تیرے رب کے یا وہی داروغہ ہیں 
کیا اُنکے پاس کوئی سیڑھی ہے جس پر سُن آتے ہیں تو چاہیے کہ لے آئے جو سنتا ہے اُن میں ایک سند کھلی ہوئی 
کیا اُسکے یہاں بیٹیاں ہیں اور تمہارے لئے بیٹے 
کیا تو مانگتا ہے اُن سے کچھ بدلا سو ان پر تاوان کا بوجھ ہے 
کیا انکو خبر ہے بھید کی سو وہ لکھ رکھتے ہیں 
کیا چاہتےہیں کہ کچھ داؤ کرنا سو جو منکر ہیں وہی آتے ہیں داؤ میں 
کیا اُن کا کوئی حاکم ہے اللہ کے سوائے وہ اللہ پاک ہے اُنکے شریک بنانے سے 
اور اگر دیکھیں ایک تختہ آسمان سے گرتا ہوا کہیں یہ بادل ہے گاڑھا 
سو تو چھوڑ دے اُنکو یہاں تک کہ دیکھ لیں اپنے اُس دن کو جس میں اُن پر پڑے گی بجلی کی کڑک
جس دن کام نہ آئے گا اُنکو اُن کا داؤ ذرا بھی اور نہ اُنکو مدد پہنچے گی 
اور اِن گنہگاروں کے لئے ایک عذاب ہے اُس سے ورے پر بہت اُن میں کے نہیں جانتے 
اور تو ٹھہرا رہ منتظر اپنے رب کے حکم کا تو تو ہماری آنکھوں کے سامنے ہے اور پاکی بیان کر اپنے رب کی خوبیاں جس وقت تو اٹھتا ہے 
اور کچھ رات میں بول اُسکی پاکی اور پیٹھ پھیرتے وقت تاروں کے 
