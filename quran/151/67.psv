بڑی برکت ہے اُسکی جسکے ہاتھ میں ہے راج اور وہ سب کچھ کر سکتا ہے   
جس نے بنایا مرنا اور جینا تاکہ تم کو جانچے کون تم میں اچھا کرتا ہے کام    اور وہ زبردست ہے بخشنے والا   
جس نے بنائے سات آسمان تہہ پر تہہ    کیا دیکھتا ہے تو رحمٰن کے بنانے میں کچھ فرق    پھر دوبارہ نگاہ کر کہیں نظر آتی ہے تجھ کو دڑاڑ   
پھر لوٹا کر نگاہ کر  دو دو بار لوٹ آئے گی تیرے پاس تیری نگاہ رد ہو کر تھک کر   
اور ہم نے رونق دی سب سے ورلے آسمان کو چراغوں سے    اور اُن سے کر رکھی ہے ہم نے پھینک مار شیطانوں کے واسطے    اور رکھا ہے اُنکے واسطے عذاب دہکتی آگ کا   
اور جو لوگ منکر ہوئے اپنے رب سے اُنکے واسطے ہے عذاب دردناک اور بری جگہ جا پہنچے   
جب اُس میں ڈالے جائیں گے سنیں گے اُس کا دہاڑنا اور وہ اچھل رہی ہو گی
ایسا لگتا ہے کہ پھٹ پڑے گی جوش سے    جس وقت پڑے اُس میں ایک گروہ پوچھیں اُن سے دوزخ کے داروغہ کیا نہ پہنچا تھا تمہارے پاس کوئی ڈر سنانے والا   
وہ بولیں کیوں نہیں ہمارے پاس پہنچا تھا ڈر سنانے والا پھر ہم نے جھٹلایا اور کہا نہیں اتاری اللہ نے کوئی چیز تم تو پڑے ہوئے ہو بڑے بہکاوے میں   
اور کہیں گے اگر ہم ہوتے سنتے یا سمجھتے تو نہ ہوتے دوزخ والوں میں   
سو قائل ہو گئے اپنے گناہ کے اب دفع ہو جائیں دوزخ والے   
جو لوگ ڈرتے ہیں اپنے رب سے بن دیکھے    اُنکے لئے معافی ہے اور ثواب بڑا
اور تم چھپا کر کہو اپنی بات یا کھول کر وہ خوب جانتا ہے جیوں کے بھید   
بھلا وہ نہ جانے جس نے بنایا اور وہی ہے بھید جاننے والا خبردار   
وہی ہے جس نے کیا تمہارے آگے زمین کو پست اب چلو  پھرو اُسکے کندھوں پر اور کھاؤ کچھ اُسکی دی ہوئی روزی اور اُسی کی طرف جی اٹھنا ہے   
کیا تم نڈر ہو گئے اُس سے جو آسمان میں ہے اس سے کہ دھنسا دے تم کو زمین میں پھر تبھی وہ لرزنے لگے   
یا نڈر ہو گئے ہو اُس سے جو آسمان میں ہے اس بات سے کہ برسا دے تم پر مینہ پتھروں کا    سو جان لو گے کیسا ہے میرا ڈرانا   
اور جھٹلا چکے ہیں جو اُن سے پہلے تھے پھر کیسا ہوا میرا انکار   
اور کیا نہیں دیکھتے ہو اڑتے جانوروں کو اپنے اوپر پر کھولے ہوئے اور پر جھپکتے ہوئے اُن کو کوئی نہیں تھام رہا رحمان کے سوائے اُسکی نگاہ میں ہے ہر چیز    
بھلا وہ کون ہے جو فوج ہے تمہاری مدد کرے تمہاری رحمٰن کے سوائے منکر پڑے ہیں برے بہکائے میں   
بھلا وہ کون ہے جو روزی دے تم کو اگر وہ رکھ چھوڑے اپنی روزی    کوئی نہیں پر اڑ رہے ہیں شرارت اور بدکنے پر   
بھلا ایک جو چلے اوندھا اپنے منہ کے بل وہ سیدھی راہ پائے یا وہ شخص جو چلے سیدھا ایک سیدھی راہ پر   
تو کہہ وہی ہے جس نے تم کو بنا کھڑا کیا اور بنا دیے تمہارے واسطے کان اور آنکھیں اور دل تم بہت تھوڑا حق مانتے ہو   
تو کہہ وہی ہے جس نے کھنڈا دیا تم کو زمین میں اور اُسی کی طرف اکٹھے کئے جاؤ گے   
اور کہتے ہیں کب ہو گا یہ وعدہ اگر تم سچے ہو   
تو کہہ خبر تو ہے اللہ ہی کے پاس اور میرا کام تو یہی ڈر سنا دینا ہے کھول کر   
پھر جب دیکھیں گے کہ وہ پاس آ لگا تو بگڑ جائیں گے منہ منکروں کے اور کہے گا یہی ہے جس کو تم مانگتے تھے   
تو کہہ بھلا دیکھو تو اگر ہلاک کر دے مجھ کو اللہ اور  میرے ساتھ والو کو یا ہم پر رحم کرے پھر وہ کون ہے جو بچائے منکروں کو عذاب دردناک سے   
تو کہہ وہی رحمٰن ہے ہم نے اُسکو مانا اور اُسی پر بھروسہ کیا    سو اب تم جان لو گے کون پڑ اہے صریح بہکائے میں   
تو کہہ بھلا دیکھو تو اگر ہو جائے صبح کو پانی تمہارا خشک پھر کون ہے جو لائے تمہارے پاس پانی نتھرا   
