حٰمٓ۔
قسم ہے اس کتاب واضح کی
ہم نے رکھا اسکو قرآن عربی زبان کا تاکہ تم سمجھو   
اور تحقیق یہ قرآن لوح محفوظ ہیں ہمارے پاس ہے برتر مستحکم   
کیا پھیر دیں گے ہم تمہاری طرف سے یہ کتاب موڑ کر اس سبب سے کہ تم ہو ایسے لوگ کہ حد پر نہیں رہتے   
اور بہت بھیجے ہیں ہم نے نبی پہلوں میں
اور نہیں آتا لوگوں کے پاس کوئی پیغام لانے والا جس سے ٹھٹھا نہیں کرتے   
پھر برباد کر ڈالے ہم نے اُن سے سخت زور والے اور چلی آئی ہے مثال پہلوں کی   
اور اگر تو ان سے پوچھے کس نے بنائے آسمان اور زمین تو کہیں بنائے اس زبردست خبردار نے
وہی ہے  جس نے بنا دیا تمہارے لئے زمین کو بچھونا اور رکھ دیں تمہارے واسطے اُس میں راہیں تاکہ تم راہ پاؤ   
اور جس نے اتارا آسمان سے پانی ماپ کر    پھر ابھار کھڑا کیا ہم نے اس سے ایک دیس مردہ کو اسی طرح تمکو بھی نکالیں گے   
اور جس نے بنائے سب چیز کے جوڑے    اور بنا دیا تمہارے واسطے کشتیوں اور چوپایوں کو جس پر تم سوار ہوتے ہو
تاکہ چڑھ بیٹھو تم اسکی پیٹھ پر    پھر یاد کرو اپنے رب کا احسان جب بیٹھ چکو اُس پر اور کہو  پاک ذات ہے وہ جس نے بس میں کر دیا ہمارے اسکو اور ہم نہ تھے اسکو قابو میں لا سکتے   
اور ہمکو اپنے رب کی طرف پھر جانا ہے   
اور ٹھہرائی ہے  اُنہوں نے حق تعالیٰ کے واسطے اولاد اسکے بندوں میں سے تحقیق انسان بڑا ناشکر ہے صریح
کیا اس نے رکھ لیں اپنی مخلوقات میں سے بیٹیاں اور تمکو دیدئے چن کر بیٹے   
اور جب اُن میں کسی کو خوشخبری ملے اس چیز کی جس کو رحمٰن کے نام لگایا تو سارے دن رہے منہ اس کا سیاہ اور وہ دل میں گھٹ رہا ہے   
کیا ایسا شخص کہ پرورش پاتا ہے زیور میں اور وہ جھگڑے میں بات نہ کہہ سکے   
اور ٹھہرایا انہوں نے فرشتوں کو جو بندے ہیں رحمٰن کے عورتیں    کیا دیکھتے تھے ان کا بننا اب لکھ رکھیں گے اُنکی گواہی اور اُن سے پوچھ ہو گی   
اور کہتے ہیں اگر چاہتا رحمٰن تو ہم نہ پوجتے انکو    کچھ خبر نہیں انکو اس کی یہ سب اٹکلیں دوڑاتے ہیں   
کیا ہم نے کوئی کتاب دی ہے انکو اس سے پہلے سو انہوں نے اسکو مضبوط پکڑ رکھا ہے
بلکہ کہتے ہیں ہم نے پایا اپنے باپ دادوں کو ایک راہ پر اور ہم اُنہی کے قدموں پر ہیں راہ پائے ہوئے   
اور اسی طرح جس کسی کو بھیجا ہم نے تجھ سے پہلے ڈر سنانے والا کسی گاؤں میں سو کہنے لگے وہاں کے خوشحال لوگ ہم نے تو پایا اپنے باپ دادوں کو ایک راہ پراور ہم اُنہی کے قدموں پر چلتے ہیں
وہ بولا اور جو میں لادوں تمکو  اس سے  زیادہ سوجھ کی راہ جس پر تم نے  پایا اپنے باپ دادوں کو    تو یہی کہنے گے ہم تمہارا لایا ہوا نہیں مانیں گے   
پھر ہم نے اُن سے بدلا لیا سو دیکھ لے کیسا ہوا انجام جھٹلانے والوں کا
اور جب کہا ابراہیم نے اپنے باپ کو اور اُس کی قوم کو میں الگ ہوں اُن چیزوں سے جنکو تم پوجتے ہو
مگر جس نے مجھ کو بنایا  سو وہ مجھ کو راہ سجھائے گا   
اور یہی بات پیچھے چھوڑ گیا اپنی اولاد میں تاکہ وہ رجوع رہیں   
کوئی نہیں پر میں نے برتنے دیا انکو اور اُنکے باپ دادوں کو یہاں تک کہ پہنچا اُنکے پاس  دین سچا اور رسول کھول کر سنا دینے والا   
اور جب پہنچا اُنکے پاس سچا دین کہنے لگے یہ جادو ہے اور ہم اُسکو نہ مانیں گے   
اور کہتے ہیں کیوں نہ اترا یہ قرآن کسی بڑے مرد پر ان دونوں بستیوں میں کے   
کیا وہ بانٹتے ہیں تیرے رب کی رحمت کو    ہم نے بانٹ دی ہے ان میں روزی اُن کی دنیا کی زندگانی میں اور بلند کر دیے درجے بعض کے بعض پر کہ ٹھہراتا ہے ایک دوسرے کو خدمتگار    اور تیرے رب کی رحمت بہتر ہے ان چیزوں سے جو سمیٹتے ہیں   
اور اگر یہ بات نہ ہوتی کہ سب لوگ ہو جائیں ایک دین پر تو ہم دیتے ان لوگوں کو جو منکر ہیں رحمٰن سے اُنکے گھروں کے واسطے چھت چاندی کی اور سیڑھیاں جن پر چڑھیں
اور  اُن کے گھروں کے واسطے دروازے اور تخت جن پر تکیہ لگا کر بیٹھیں
اور سونے کے    اور یہ سب کچھ نہیں ہے مگر برتنا دنیا کی زندگانی کا اور آخرت تیرے رب کے یہاں اُنہی کیلئے ہیں جو ڈرتے ہیں   
اور جو کوئی آنکھیں چرائے رحمٰن کی یاد سے ہم اُس پر مقرر کر دیں ایک شیطان پھر وہ رہے اسکا ساتھی   
اور  وہ اُنکو روکتے رہتے ہیں راہ سے اور یہ سمجھتےہیں کہ ہم راہ پر ہیں   
یہاں تک کہ جب آئے ہمارے پاس کہے کسی طرح مجھ میں اور تجھ میں فرق ہو مشرق مغرب کا سا کہ کیا برا ساتھی ہے   
اور کچھ فائدہ نہیں تمکو آج کے دن جبکہ تم ظالم ٹھہر چکے اس بات سے کہ تم عذاب میں شامل ہو   
سو کیا تو سنائے گا بہروں کو یا سمجھائے گا اندھوں کو اور صریح غلطی میں بھٹکتوں کو
پھر اگر کبھی ہم تجھ کو  یہاں سے لیجائیں تو ہمکو  ان سے  بدلا لینا ہے
یا تجھ کو دکھا دیں جو اُن سے وعدہ ٹھہرایا ہے تو یہ ہمارے بس میں ہیں
سو تو مضبوط پکڑ ے رہ اسی کو جو تجھ کو حکم پہنچا تو ہے بیشک سیدھی راہ پر   
اور یہ مذکور رہے گا تیرا اور تیری قوم کا    اور آگے تم سے پوچھ ہو گی   
اور پوچھ دیکھ جو رسول بھیجے ہم نے تجھ سے پہلے کبھی ہم نے رکھے ہیں رحمٰن کے سوائے اور حاکم کہ پوجے جائیں   
اور ہم نے بھیجا موسٰی کو اپنی نشانیاں دے کر فرعون اور اسکے سرداروں کے پاس تو کہا میں بھیجا ہوا ہوں جہان کے رب کا
پھر جب لایا انکے پاس ہماری نشانیاں وہ تو لگے ان پر ہنسنے   
اور جو دکھاتے گئے ہم انکو نشانی سو پہلی سے بڑی    اور پکڑا ہم نے اُنکو تکلیف میں تاکہ وہ باز آئیں   
اور کہنے لگے اے جادوگر    پکار ہمارے واسطے اپنے رب کو جیسا سکھلا رکھا ہے تجھ کو ہم ضرور راہ پر  آجائیں گے   
پھر جب اٹھا لی ہم نے ان پر سے تکلیف تبھی  وہ وعدہ  توڑ  ڈالتے    
اور پکارا فرعون نے  اپنی قوم میں بولا اے میری قوم بھلا میرے  ہاتھ میں نہیں حکومت مصر کی اور یہ نہریں چل رہی ہیں میرے محل کے نیچے کیا تم نہیں دیکھتے   
بھلا میں ہوں بھی بہتر اس شخص سے جسکو کچھ عزت نہیں اور صاف نہیں بول سکتا   
پھر کیوں نہ آ پڑے اس پر کنگن سونے کے یا آتے اسکے ساتھ فرشتے پرا باندھ کر   
پھر عقل کھو دی اپنی قوم کی پھر اسی کا کہنا مانا مقرر وہ تھے لوگ نافرمان   
پھر جب ہم کو غصہ دلایا    تو ہم نے اُن سے بدلا لیا پھر ڈبو دیا اُن سب کو
پھر کر ڈالا اُنکو گئے گذرے اور ایک نظیر پچھلوں کے واسطے   
اور جب مثال لائے مریم کے بیٹے کی تبھی قوم تیری اس سے چلانے لگتے ہیں
اور کہتے ہیں ہمارے معبود بہتر ہیں یا وہ    یہ مثال جو ڈالتے ہیں تجھ پرسو جھگڑنے کو بلکہ یہ لوگ ہیں جھگڑالو
وہ کیا ہے ایک بندہ ہے کہ ہم نے اس پر فضل کیا اور کھڑا کر دیا اسکو بنی اسرائیل کے واسطے   
اور اگر ہم چاہیں نکالیں تم میں سے فرشتے رہیں زمین میں تمہاری جگہ   
اور وہ نشان ہے قیامت کا    سو اس میں شک مت کرو اور میرا کہا مانو یہ ایک سیدھی راہ ہے
اور نہ روک دے تم کو شیطان وہ تو تمہارا دشمن ہے صریح   
اور جب آیا عیسٰی نشانیاں لے کر بولا میں لایا ہوں تمہارے پاس پکی باتیں    اور بتلانے کو بعضی وہ چیز جس میں تم جھگڑتے تھے    سو ڈرو اللہ سے اور میرا کہا مانو
بیشک اللہ جو ہے وہی ہے رب میرا اور رب تمہارا سو اسی کی بندگی کرو یہ ایک سیدھی راہ ہے   
پھر پھٹ گئے کتنے فرقے انکے بیچ سے    سو خرابی ہے گنہگاروں کو آفت سے دکھ والے دن کی
اب یہی ہے کہ راہ دیکھتے ہیں قیامت کی کہ آ کھڑی ہو ان پر اچانک اور انکو خبر بھی نہ ہو   
جتنے دوست ہیں اس دن ایک دوسرے کے دشمن ہوں گے مگر جو لوگ ہیں ڈر والے   
اے بندو میرے نہ ڈر ہے تم پر آج کے دن اور نہ تم غمگین ہو گے   
جو یقین لائے ہماری باتوں پر اور رہے حکم بردار   
چلے جاؤ بہشت میں تم اور تمہاری عورتیں کہ تمہاری عزت کریں
لئے پھریں گے انکے پاس رکابیاں سونے کی اور آبخورے    اور وہاں ہے جو دل چاہے اور جس سے آنکھیں آرام پائیں    اور تم ان میں ہمیشہ رہو گے
اور وہی بہشت ہے جو میراث پائی تم نے بدلے میں ان کاموں کے جو کرتے تھے   
تمہارے واسطے ان میں بہت میوے ہیں ان میں سے کھاتے رہو   
البتہ جو لوگ گنہگار ہیں وہ دوزخ کے عذاب میں ہمیشہ رہنے والے ہیں
نہ ہلکا ہوتا ہے ان پر سے اور وہ اسی میں پڑے ہیں آس ٹوٹے   
اور ہم نے اُن پر ظلم نہیں کیا لیکن تھے وہی بے انصاف   
اور پکاریں گے اے مالک کہیں ہم پر فیصل کر چکے تیرا رب    وہ کہے گا تمکو ہمیشہ رہنا ہے   
ہم لائے ہیں تمہارے پاس سچا دین پر تم بہت لوگ سچی بات سے برا مانتے ہو   
کیا انہوں نے ٹھہرائی ہے ایک بات تو ہم بھی کچھ ٹھہرائیں گے    
کیا خیال رکھتے ہیں کہ ہم نہیں جانتے ان کا بھید اور ان کا مشورہ کیوں نہیں اور ہمارے بھیجے ہوئے انکے پاس لکھتے رہتے ہیں   
تو کہہ اگر ہو رحمٰن کے واسطے اولاد تو میں سب سے پہلے پوجوں   
پاک ذات ہے وہ رب آسمانوں کا اور زمین کا صاحب عرش کا ان باتوں سے جو یہ بیان کرتے ہیں   
اب چھوڑ دے انکو بک بک کریں اور کھیلیں یہاں تک کہ ملیں اپنے اس دن سے جس کا انکو وعدہ دیا ہے   
اور وہی ہے جس کی بندگی ہے آسمان میں اور اسکی بندگی ہے زمین میں اور وہی ہے حکمت والا سب سے خبردار   
اور بڑی برکت ہے اسکی جس کا راج ہے آسمانوں میں اور زمین میں اور جو کچھ انکے بیچ میں ہے اور اسی کے پاس ہے خبر قیامت کی    اور اسی تک پھر کر پہنچ جاؤ گے   
اور اختیار نہیں رکھتے وہ لوگ جنکو یہ پکارتے ہیں سفارش کا مگر جس نے گواہی دی سچی اور انکو خبر تھی   
اور اگر تو ان سے پوچھے کہ انکو کس نے بنایا تو کہیں گے اللہ نے پھر کہاں سے الٹ جاتے ہیں   
قسم ہے رسول کے اس کہنے کی کہ اے رب یہ لوگ ہیں کہ یقین نہیں لاتے   
سو تو منہ پھیر لے انکی طرف سے اور کہہ سلام ہے    اب آخر کو معلوم کر لیں گے   
