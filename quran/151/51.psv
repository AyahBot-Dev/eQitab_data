قسم ہے اُن ہواؤں کی جو بکھیرتی ہیں اڑا کر
پھر اٹھانے والیاں بوجھ کو
پھر چلنے والیاں نرمی سے
پھر بانٹنے والیاں حکم سے   
بیشک جو وعدہ کیا ہے تم سے سچ ہے
اور بیشک انصاف ہونا ضرور ہے   
قسم ہے آسمان جالدار (جالیدار) کی   
تم پڑ رہے ہو ایک جھگڑے کی بات میں
آُس سے باز رہے وہی جو پھیرا گیا   
مارے پڑے اٹکل دوڑانے والے   
وہ جو غفلت میں ہیں بھول رہے   
پوچھتے ہیں کب ہے دن انصاف کا   
جس دن وہ آگ پر الٹے سیدھے پڑیں گے
چکھو مزا اپنی شرارت کا یہ ہے جس کی تم جلدی کرتے تھے   
البتہ ڈرنے والے باغوں میں ہیں اور چشموں میں
لیتے ہیں جو دیا اُنکو اُنکے رب نے    وہ تھے اس سے پہلے نیکی والے   
وہ تھے رات کو تھوڑا سوتے
اور صبح کے وقتوں میں معافی مانگنے والے   
اور اُنکے مال میں حصہ تھا مانگنے والوں کا اور ہارے ہوئے کا   
اور زمین میں نشانیاں ہیں یقین لانے والوں کے واسطے
اور خود تمہارے اندر سو کیا تم کو سوجھتا نہیں   
اور آسمان میں ہے روزی تمہاری اور جو تم سے وعدہ کیا گیا   
سو قسم ہے رب آسمان اور زمین کی کہ یہ بات تحقیق ہے جیسے کہ تم بولتے ہو   
کیا پہنچی ہے تجھ کو بات ابراہیم کے مہمانوں کی جو عزت والے تھے   
جب اندر پہنچے اُسکے پاس تو بولے سلام وہ بولا سلام ہے یہ لوگ ہیں اوپرے   
پھر دوڑا اپنے گھر کو تو لے آیا ایک بچھڑا گھی میں تلا ہوا
پھر اُنکے سامنے رکھا کہا کیوں تم کھاتے نہیں   
پھر جی میں گھبرایا اُن کے ڈر سے بولے تو مت ڈر اور خوشخبری دی اُسکو ایک لڑکے ہوشیار کی   
پھر سامنے سے آئی اسکی عورت بولتی ہوئی پھر پیٹا اپنا ماتھا اور کہنے لگی کہیں بڑھیا بانجھ   
وہ بولے یوں ہی کہا تیرے رب نے وہ جو ہے وہی ہے حکمت والا خبردار   
بولا پھر کیا مطلب ہے تمہارا اے بھیجے ہوؤ   
وہ بولے ہم کو بھیجا ہے ایک گنہگار قوم پر
کہ چھوڑیں ہم اُن پر پتھر مٹی کے   
نشان پڑے ہوئے تیرے رب کے یہاں سے حد سے نکل چلنے والوں کے لئے   
پھر بچا نکالا ہم نے جو تھا وہاں ایمان والا
پھر نہ پایا ہم نے اس جگہ سوائے ایک گھر کے مسلمانوں سے   
اور باقی رکھا ہم نے اُس میں نشان اُن لوگوں کے لئے جو ڈرتے ہیں عذاب دردناک سے   
اور نشانی ہے موسٰی کے حال میں جب بیجھا ہم نے اُسکو فرعون کے پاس دے کر کھلی سند   
پھر اُس نے منہ موڑ لیا اپنے زور پر اور بولا یہ جادوگر ہے یا دیوانہ   
پھر پکڑا ہم نے اُسکو اور اُسکے لشکروں کو پھر پھینک دیا اُنکو دریا میں اور اُس پر لگا الزام   
اور نشانی ہے عاد میں جب بھیجی ہم نے اُن پر ہوا خیر سے خالی
نہیں چھوڑتی کسی چیز کو جس پر گذرے کہ نہ کر ڈالے اسکو جیسے چورا   
اور نشانی ہے ثمود میں جب کہا اُنکو  برت لو ایک وقت تک   
پھر شرارت کرنے لگے اپنے رب کے حکم سے پھر پکڑا اُنکو کڑک نے اور وہ دیکھتے تھے
پھر نہ ہو سکا اُن سے کہ اٹھیں اور نہ ہوئے کہ بدلا لیں   
اور ہلاک کیا نوح کی قوم کو اس سے پہلے تحقیق وہ تھے لوگ نافرمان   
اور بنایا ہم نے آسمان ہاتھ کے بل سے اور ہم کو سب مقدور ہے   
اور زمین کو بچھایا ہم نے سو کیا خوب بچھانا جانتے ہیں ہم   
اور ہر چیز کے بنائے ہم نے جوڑے تاکہ تم دھیان کرو   
سو بھاگو اللہ کی طرف میں تم کو اُسکی طرف سے ڈر سناتا ہوں کھول کر
اور مٹ ٹھہراؤ اللہ کے ساتھ اور کسی کو معبود میں تم کو اُسکی طرف سے ڈر سناتا ہوں کھول کر   
اسی طرح ان سے پہلے لوگوں کے پاس جو رسول آیا اُس کو یہی کہا کہ جادوگر ہے یا دیوانہ   
کیا یہی وصیت کر مرےہیں ایک دوسرے کو کوئی نہیں پر یہ لوگ شریر ہیں   
سو تو لوٹ آنکی طرف سے اب تجھ پر نہیں ہے الزام
اور سمجھاتا رہ کہ سمجھانا کام آتا ہے ایمان والوں کو   
اور میں نے جو بنائے جن اور آدمی سو اپنی بندگی کو   
میں نہیں چاہتا اُن سے روزینہ اور نہیں چاہتا کہ مجھ کو کھلائیں
اللہ جو ہے وہی ہے روزی دینے والا زور آور مضبوط   
سو ان گنہگاروں کا بھی ڈول بھر چکا ہے جیسے ڈول بھرا اُنکے ساتھیوں کا اب مجھ سے جلدی نہ کریں   
سو خرابی ہے منکروں کو اُنکے اس دن سے جس کا اُن سے وعدہ ہو چکا ہے   
