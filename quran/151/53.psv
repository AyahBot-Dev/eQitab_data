قسم ہے تارے کی جب گرے 
بہکا نہیں تمہارا رفیق اور نہ بے راہ چلا 
اور نہیں بولتا اپنے نفس کی خواہش سے
یہ تو حکم ہے بھیجا ہوا 
اُسکو سکھلایا ہے سخت قوتوں والے نے زورآور نے 
پھر سیدھا بیٹھا
اور وہ تھا اُونچے کنارے پر آسمان کے 
پھر نزدیک ہوا اور لٹک آیا
پھر رہ گیا فرق دو کمان کی برابر یا اس سے بھی نزدیک
پھر حکم بھیجا اللہ نے اپنے بندہ پر جو بھیجا 
جھوٹ نہیں کہا رسول کے دل نے جو دیکھا 
اب کیا تم اُس سے جھگڑتے ہو اُس پر جو اُس نے دیکھا 
اور اُسکو اُس نے دیکھا ہے اترتے ہوئے ایک بار اور بھی
سدرۃ المنتہٰی کے پاس
اُس کے پاس ہے بہشت آرام سے رہنے کی 
جب چھا رہا تھا اُس بیری پر جو کچھ چھا رہا تھا 
بہکی نہیں نگاہ اور نہ حد سے بڑھی 
بیشک دیکھے اُس نے اپنے رب کے بڑے نمونے 
بھلا دیکھو تو لات اور عزّیٰ کو
اور منات تیسرے پچھلے کو 
کیا تم کو تو ملے بیٹے اور اُسکو بیٹیاں
یہ بانٹا تو بہت بھونڈا 
یہ سب نام ہیں جو رکھ لئے ہیں تم نے اور تمہارے باپ دادوں نے اللہ نے نہیں اتاری اُنکی کوئی سند محض اٹکل پرچلتے ہیں اور جو جیوں کی امنگ ہے اور پہنچی ہے اُنکو اُنکے رب سے راہ کی سوجھ 
کہیں آدمی کو ملتا ہے جوکچھ چاہے
سو اللہ کے ہاتھ ہے سب بھلائی پچھلی اور پہلی 
اور بہت فرشتے ہیں آسمانوں میں کچھ کام نہیں آتی اُنکی سفارش مگر جب حکم دے اللہ جسکے واسطے چاہے اور پسند کرے 
جو لوگ یقین نہیں رکھتے آخرت کا وہ نام رکھتے ہیں فرشتوں کے زنانے نام
اور اُنکو اُس کی کچھ خبر نہیں محض اٹکل پر چلتےہیں اوراٹکل کچھ کام نہ آئے ٹھیک بات میں 
سو تو دھیان نہ کر اُس پر جو منہ موڑے ہماری یاد سے اور کچھ نہ چاہے مگر دنیا کا جینا
بس یہیں تک پہنچی اُنکی سمجھ تحقیق تیرا رب ہی خوب جانے اُسکو جو بہکا اُسکی راہ سے اور وہی خوب جانے اُسکو جو راہ پر آیا 
اور اللہ کا ہے جو کچھ ہے آسمانوں میں اور زمین میں تاکہ وہ بدلا دے برائی والوں کو اُنکے کئے کا اور بدلا دے بھلائی والوں کو بھلائی سے 
جو کہ بچتے ہیں بڑے گناہوں سے اور بیحیائی کے کاموں سے مگر کچھ آلودگی بیشک تیرے رب کی بخشش میں بڑی سمائی ہے وہ تم کو خوب جانتا ہے جب بنا نکالا تم کو زمین سے اور جب تم بچے تھے ماں کے پیٹ میں سو مت بیان کر اپنی خوبیاں وہ خوب جانتا ہے اُس کو جو بچ کرچلا 
بھلا تو نے دیکھا اُس کو جس نے منہ پھیر لیا 
اور لایا تھوڑا سا اور سخت نکلا 
کیا اُسکے پاس خبر ہے غیب کی سو وہ دیکھتا ہے 
کیا اسکو خبر نہیں پہنچی اُسکی جو ہے ورقوں میں موسٰی کے
اور ابراہیم کے جس نے کہ اپنا قول پورا اتارا 
کہ اٹھاتا نہیں کوئی اٹھانے والا بوجھ کسی دوسرے کا 
اور یہ کہ آدمی کو وہی ملتا ہے جو اُس نے کمایا 
اور یہ کہ اُسکی کمائی اُسکو دکھلانی ضرور ہے
پھر اُسکو بدلا ملنا ہے اُس کا پورا بدلا 
اور یہ کہ تیرے رب تک سب کو پہنچنا ہے 
اور یہ کہ وہی ہے ہنساتا اور رلاتا
اور یہ کہ وہی ہے مارتا اور جِلاتا
اور یہ کہ اُس نے بنایا جوڑا نر اور مادہ 
ایک بوند سے جب ٹپکائی جائے
اور یہ کہ اُس کے ذمہ ہے دوسری دفعہ اٹھانا 
اور یہ کہ اُس نے دولت دی اور خزانہ 
اور یہ کہ وہی ہے رب شعریٰ کا 
اور یہ کہ اُس نے غارت کیا عاد پہلے کو 
اور ثمود کو پھر کسی کو باقی نہ چھوڑا
اور نوح کی قوم کو پہلے ان سے وہ تو تھے اور بھی ظالم اور شریر 
اور اُلٹی بستی کو پٹک دیا
پھر آ پڑا اس پرجو کچھ کہ آ پڑا 
اب تو کیا کیا نعمتیں اپنے رب کی جھٹلائے گا 
یہ ایک ڈر سنانے والا ہے پہلے سنانے والوں میں کا 
آ پہنچی آنے والی
کوئی نہیں اُسکو اللہ کے سوائے کھول کر دکھانے والا 
کیا تمکو اس بات سےتعجب ہوا ہے
اور ہنستےہو اور روتے نہیں
اور تم کھلاڑیاں کرتے ہو 
سو سجدہ کرو اللہ کے آگے اور بندگی 
