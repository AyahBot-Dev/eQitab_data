وہ ثابت ہو چکنے والی
کیا ہے وہ ثابت ہو چکنے والی   
اور تو نے کیا سوچا کیا ہے وہ ثابت ہو چکنے والی   
جھٹلایا ثمود اور عاد نے اُس کوٹ ڈالنے والی کو   
سو وہ جو ثمود تھے سو غارت کر دیے گئے اچھال کر   
اور وہ جو عاد تھے سو برباد ہوئے ٹھنڈی سناٹے کی ہوا سے نکلی جائے ہاتھوں سے   
مقرر کر دیا اُسکو اُن پر سات رات اور آٹھ دن تک لگاتار پھر تو دیکھے کہ وہ لوگ اُس میں بچھڑ گئے گویا وہ ڈھنڈ ہیں کھجور کے کھوکھلے   
پھر تو دیکھتا ہے کوئی اُن میں کا بچا   
اور آیا فرعون اور جو اُس سے پہلے تھے اور اُلٹ جانے والی بستیاں خطائیں کرتے ہوئے
پھر حکم نہ مانا اپنے رب کے رسول کا پھر پکڑا اُنکو پکڑنا سخت   
ہم نے جس وقت پانی اُبلا لاد لیا تم کو چلتی کشتی میں
تاکہ رکھیں اُسکو تمہاری یادگاری کے واسطے اور سینت کر رکھے اُسکو کان سینت کر رکھنے والا   
پھر جب پھونکا جائے صور میں ایک بار پھونکنا
اور اٹھائی جائے زمین اورپہاڑ پھر کوٹ دیے جائیں ایک بار
پھر اُس دن ہو پڑے وہ ہو پڑنے والی   
اور پھٹ جائے آسمان پھر وہ اُس دن بکھر رہا ہے
اور فرشتے ہوں گے اُسکے کناروں پر    اور اٹھائیں گے تخت تیرے رب کا اپنے اوپر اُس دن آٹھ شخص   
اُس دن سامنے کئے جاؤ گے چھپی نہ رہے گی تمہاری کوئی چھپی بات   
سو جس کو ملا اُس کا لکھا داہنے ہاتھ میں وہ کہتا ہے لیجیو پڑھیو میرا لکھا   
میں نے خیال رکھا اس بات کا کہ مجھ کو ملے گا میرا حساب   
سو وہ ہیں من مانتے گزران میں
اونچے باغ میں
جسکے میوےجھکے پڑے ہیں   
کھاؤ اور  پیو  رچ کر  بدلا  اُس کا جو آگے بھیج چکے ہو تم پہلے دنوں میں   
اور جس کو ملا اُس کا لکھا بائیں ہاتھ میں وہ کہتا ہے کیا اچھا ہوتا جو مجھ کو نہ ملتا میرا لکھا
اور مجھ کو خبر نہ ہوتی کہ کیا ہے حساب میرا
کسی طرح وہی موت ختم کر جاتی
کچھ کام نہ آیا مجھ کو میرا مال
برباد ہوئی مجھ سے حکومت میری   
اُسکو پکڑو پھر طوق ڈالو
پھر آگ کے ڈھیر میں اسکو ڈالو
پھر ایک زنجیر میں جس کا طول ستر گز ہے اُسکو جکڑ دو   
وہ تھا کہ یقین نہ لاتا تھا اللہ پر جو سب سے بڑا
اور تاکید نہ کرتا تھا فقیر کے کھانے پر   
سو کوئی نہیں آج اُس کا یہاں دوستدار   
اور نہ کچھ ملے کھانا مگر زخموں کا دھوون
کوئی نہ کھائے اُسکو  مگر وہی گنہگار   
سو قسم کھاتا ہوں اُن چیزوں کی جو دیکھتے ہو
اور جو چیزیں کہ تم نہیں دیکھتے
کہ کہا ہے ایک پیغام لانے والے سردار کا   
اور نہیں ہے یہ کہا کسی شاعر کا تم تھوڑا یقین کرتے ہو   
اور نہیں ہے کہا پریوں والے کا تم بہت کم دھیان کرتے ہو   
یہ اتارا ہوا ہے جہان کے رب کا   
اور اگر یہ بنا لاتا ہم پر کوئی بات
تو ہم پکڑ لیتے اس کا داہنا ہاتھ
پھر کاٹ ڈالتے اُسکی گردن
پھر تم میں کوئی ایسا نہیں جو اُس سے بچا لے   
اور یہ نصیحت ہے ڈرنے والوں کو
اور ہمکو معلوم ہے کہ تم میں بعضے جھٹلاتے ہیں
اور وہ جو ہے پچتاوا ہے منکروں پر   
اور وہ جو ہے یقین کرنے کے قابل ہے
اب بول پاکی اپنے رب کے نام کی جو ہے سب سے بڑا   
