قسم ہے چلتی ہواؤں کی دل کو خوش آتی
پھر جھونکا دینے والیوں کی زور سے   
پھر ابھارنے والیوں کی اٹھا کر
پھر پھاڑنے والیوں کی بانٹ کر   
پھر فرشتوں کی جو اتار کر لائیں وحی   
الزام اتارنے کو یا ڈر سنانے کو   
مقرر جو تم سے وعدہ ہوا وہ ضرور ہونا ہے   
پھر جب تارے مٹائے جائیں
اور جب آسمان میں جھروکے پڑ جائیں   
اور جب پہاڑ اڑا دیے جائیں   
اور جب رسولوں کا وقت مقرر ہو جائے   
کس دن کے واسطے ان چیزوں میں دیر ہے
اس فیصلے کے دن کے واسطے   
اور تو نے کیا بوجھا کیا ہے فیصلے کا دن
خرابی ہے اس دن جھٹلانے والوں کی   
کیا ہم نے نہیں مار کھپایا پہلوں کو
پھر اُنکے پیچھے بھیجتے ہیں پچھلوں کو
ہم ایسا ہی کیا کرتے ہیں گنہگاروں کے ساتھ   
خرابی ہے اُس دن جھٹلانے والوں کی   
کیا ہم نے نہیں بنایا تمکو ایک بے قدر پانی سے
پھر رکھا اُسکو ایک جمے ہوئے ٹھکانے میں   
ایک وعدہ مقرر تک   
پھر ہم اُسکو  پورا کر سکے سو ہم کیا خوب سکت والے ہیں   
خرابی ہے اس دن جھٹلانے والوں کی   
کیا ہم نے نہیں بنائی زمین سمیٹنے والی
زندوں کو اور مردوں کو   
اور رکھے ہم نے زمین میں بوجھ کے لئے پہاڑ اونچے اور پلایا ہم نے تمکو پانی میٹھا پیاس بھجانے والا   
خرابی ہے اُس دن جھٹلانے والوں کی   
چل کر دیکھو جس چیز کو تم جھٹلاتے تھے   
چلو ایک چھاؤں میں جسکی تین پھانکیں ہیں   
نہ گہری چھاؤں اور نہ کچھ کام آئے تپش میں   
وہ آگ پھینکتی ہے چنگاریاں جیسے محل   
گویا وہ اونٹ ہیں زرد   
خرابی ہے اس دن جھٹلانے والوں کی   
یہ وہ دن ہے کہ نہ بولیں گے   
اور نہ اُنکو حکم ہو کہ توبہ کریں   
خرابی ہے اُس دن جھٹلانے والوں کی   
یہ ہے دن فیصلے کا جمع کیا ہم نے تمکو اور اگلوں کو   
پھر اگر کچھ داؤ ہے تمہارا تو چلا لو مجھ پر   
خرابی ہے اس دن جھٹلانے والوں کی   
البتہ جو ڈرنے والے ہیں وہ سایہ میں ہیں    اور نہروں میں
اور میوے جس قسم کے وہ چاہیں
کھاؤ اور  پیو مزے سے بدلا  اُن کاموں کا جو تم نے کئے تھے   
ہم یونہی دیتے ہیں بدلا نیکی والوں کو
خرابی ہے اُس دن جھٹلانے والوں کی   
کھا لو اور برت لو تھوڑے دنوں بیشک تم گنہگار ہو   
خرابی ہے اُس دن جھٹلانے والوں کی   
اور جب کہیے اُن کو کہ جھک جاؤ نہیں جھکتے   
خرابی ہے اُس دن جھٹلانے والوں کی   
اب کس بات پر اُسکے بعد یقین لائیں گے   
