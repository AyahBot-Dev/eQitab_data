वे आपस में किस विषय में प्रश्न कर रहे हैं?
बहुत बड़ी सूचना के विषय में।
जिसमें मतभेद कर रहे हैं।
निश्चय वे जान लेंगे।
फिर निश्चय वे जान लेंगे।[ 
क्या हमने धरती को पालना नहीं बनाया?
और पर्वतों को मेख?
तथा तुम्हें जोड़े-जोड़े पैदा किया।
तथा तुम्हारी निद्रा को स्थिरता (आराम) बनाया।
और रात को वस्त्र बनाया।
और दिन को कमाने के लिए बनाया।
तथा हमने तुम्हारे ऊपर सात दृढ़ आकाश बनाये।
और एक दमकता दीप (सूर्य) बनाया।
और बादलों से मूसलाधार वर्षा की।
ताकि उससे अन्न और वनस्पति उपजायें।
और घने-घने बाग़।[ 
निश्चय निर्णय (फ़ैसले) का दिन निश्चित है।
जिस दिन सूर में फूँका जायेगा। फिर तुम दलों ही दलों में चले आओगे।
और आकाश खोल दिया जायेगा, तो उसमें द्वार ही द्वार हो जायेंगे।
और पर्वत चला दिये जायेंगे, तो वे मरिचिका बन जायेंगे।[ 
वास्तव में, नरक घात में है।
जो दुराचारियों का स्थान है।
जिसमें वे असंख्य वर्षों तक रहेंगे।
उसमें ठणडी तथा पेय (पीने की चीज़) नहीं चखेंगे।
सिवाये गर्म पानी और पीप रक्त के।
ये पूरा-पूरा प्रतिफल है।
निःसंदेह वे ह़िसाब की आशा नहीं रखते थे।
तथा वे हमारी आयतों को झुठलाते थे।
और हमने सब विषय लिखकर सुरक्षित कर लिये हैं।
तो चखो, हम तुम्हारी यातना अधिक ही करते रहेंगे।[ 
वास्तव में, जो डरते हैं उन्हीं के लिए सफलता है।
बाग़ तथा अँगूर हैं।
और नवयुवति कुमारियाँ।
और छलकते प्याले।
उसमें बकवास और मिथ्या बातें नहीं सुनेंगे।
ये तुम्हारे पालनहार की ओर से भरपूर पुरस्कार है।
जो आकाश, धरती तथा जो उनके बीच है, सबका अति करुणामय पालनहार है। जिससे बात करने का वे साहस नहीं कर सकेंगे।
जिस दिन रूह़ (जिब्रील) तथा फ़रिश्ते पंक्तियों में खड़े होंगे, वही बात कर सकेगा जिसे रहमान (अल्लाह) आज्ञा देगा और सह़ीह़ बात करेगा।
वह दिन निःसंदेह होना ही है। अतः जो चाहे अपने पालनहार की ओर (जाने का) ठिकाना बना ले।[ 
हमने तुम्हें समीप यातना से सावधान कर दिया, जिस दिन इन्सान अपना करतूत देखेगा और काफ़िर (विश्वासहीन) कहेगा कि काश मैं मिट्टी हो जाता![ 
