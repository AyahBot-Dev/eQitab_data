हे चादर ओढ़ने[ वाले! 
खड़े हो जाओ, फिर सावधान करो।
तथा अपने पालनहार की महिमा का वर्णन करो।
तथा अपने कपड़ों को पवित्र रखो।
और मलीनता को त्याग दो।
तथा उपकार न करो इसलिए कि उसके द्वारा अधिक लो।
और अपने पालनहार ही के लिए सहन करो।
फिर जब फूँका जायेगा[ नरसिंघा में। 
तो उस दिन अति भीषण दिन होगा।
काफ़िरों पर सरल न होगा।
आप छोड़ दें मुझे और उसे, जिसे मैंने पैदा किया अकेला।
फिर दे दिया उसे अत्यधिक धन।
और पुत्र उपस्थित रहने[ वाले। 
और दिया मैंने उसे प्रत्येक प्रकार का संसाधन।
फिर भी वह लोभ रखता है कि उसे और अधिक दूँ।
कदापि नहीं। वह हमारी आयतों का विरोधी है।
मैं उसे चढ़ाऊँगा कड़ी[ चढ़ाई। 
उसने विचार किया और अनुमान लगाया।[ 
वह मारा जाये! फिर उसने कैसा अनुमान लगाया?
फिर (उसपर अल्लाह की) मार! उसने कैसा अनुमान लगाया?
फिर पुनः विचार किया।
फिर माथे पर बल दिया और मुँह बिदोरा।
फिर (सत्य से) पीछे फिरा और घमंड किया।
और बोला कि ये तो पहले से चला आ रहा है, एक जादू है।[ 
ये तो बस मनुष्य[ का कथन है। 
मैं उसे शीघ्र ही नरक में झोंक दूँगा।
और आप क्या जानें कि नरक क्या है।
न शेष रखेगी और न छोड़ेगी।
वह खाल झुलसा देने वाली।
नियुक्त हैं उनपर उन्नीस (रक्षख फ़रिश्ते)।
और हमने नरक के रक्षक फ़रिश्ते ही बनाये हैं और उनकी संख्या को काफ़िरों के लिए परीक्षा बना दिया गया है। ताकि विश्वास कर लें अह्ले[ किताब और बढ़ें जो ईमान लाये हैं ईमान में और संदेह न करें जो पुस्तक दिये गये हैं और ईमान वाले और ताकि कहें वे जिनके दिलों में (द्विधा का) रोग है तथा काफ़िर कि क्या तात्पर्य है अल्लाह का इस उदाहरण से? ऐसे ही कुपथ करता है अल्लाह जिसे चाहता है और संमार्ग दर्शाता है, जिसे चाहता है और नहीं जानता है आपके पालनहार की सेनाओं को उसके सिवा कोई और तथा नहीं है ये नरक की चर्चा, किन्तु मनुष्य की शिक्षा के लिए।
ऐसी बात नहीं, शपथ है चाँद की!
तथा रात्रि की, जब व्यतीत होने लगे!
और प्रातः की, जब प्रकाशित हो जाये!
वास्तव में, (नरक) एक[ बहुत बड़ी चीज़ है। 
डराने के लिए लोगों को।
उसके लिए तुममें से, जो चाहे[ आगे होना अथवा पीछे रहना। 
प्रत्येक प्राणी अपने कर्मों के बदले में बंधक है।[ 
दाहिने वालों के सिवा।
वे स्वर्गों में होंगे। वे प्रश्न करेंगे।
अपराधियों से।
तुम्हें क्या चीज़ ले गयी नरक में।
वे कहेंगेः हम नहीं थे नमाज़ियों में से।
और नहीं भोजन कराते थे निर्धन को।
तथा कुरेद करते थे कुरेद करने वालों के साथ।
और हम झुठलाया करते थे प्रतिफल के दिन (प्रलय) को।
यहाँ तक कि हमारी मौत आ गई।
तो उन्हें लाभ नहीं देगी शिफ़ारिशियों (अभिस्तावकों) की शिफ़ारिश।[ 
तो उन्हें क्या हो गया है कि इस शिक्षा (क़ुर्आन) से मुँह फेर रहे हैं?
मानो वे (जंगली) गधे हैं, बिदकाये हुए।
जो शिकारी से भागे हैं।
बल्कि चाहता है प्रत्येक व्यक्ति उनमें से कि उसे खुली[ पुस्तक दी जाये। 
कदापि ये नहीं (हो सकता) बल्कि वे आख़िरत (परलोक) से नहीं डरते हैं।
निश्चय ये (क़ुर्आन) तो एक शिक्षा है।
अब जो चाहे, शिक्षा ग्रहण करे।
और वे शिक्षा ग्रहण नहीं कर सकते, परन्तु ये कि अल्लाह चाह ले। वही योग्य है कि उससे डरा जाये और योग्य है कि क्षमा कर दे।
