शपथ है भेजी हुई निरन्तर धीमी वायुओं की!
फिर झक्कड़ वाली हवाओं की!
और बादलों को फैलाने वालियों की![   
फिर अन्तर करने[ वालों की!   
फिर पहुँचाने वालों की वह़्यी (प्रकाशना[) को!   
क्षमा के लिए अथवा चेतावनी[ के लिए!   
निश्चय जिसका वचन तुम्हें दिया जा रहा है, वह अवश्य आनी है।
फिर जब तारे धुमिल हो जायेंगे।
तथा जब आकाश खोल दिया जायेगा।
तथा जब पर्वत चूर-चूर करके उड़ा दिये जायेंगे।
और जब रसूलों का एक समय निर्धारित किया जायेगा।[   
किस दिन के लिए इसे निलम्बित रखा गया है?
निर्णय के दिन के लिए।
आप क्या जानें कि क्या है वह निर्णय का दिन?
विनाश है उस दिन झुठलाने वालों के लिए।
क्या हमने विनाश नहीं कर दिया (अवज्ञा के कारण) अगली जातियों का?
फिर पीछे लगा[ देंगे उनके पिछलों को।   
इसी प्रकार, हम करते हैं अपराधियों के साथ।
विनाश है उस दिन झुठलाने वालों के लिए।
क्या हमने पैदा नहीं किया है तुम्हें तुच्छ जल (वीर्य) से?
फिर हमने रख दिया उसे एक सुदृढ़ स्थान (गर्भाशय) में।
एक निश्चित अवधि तक।[   
तो हमने सामर्थ्य[ रखा, अतः हम अच्छा सामर्थ्य रखने वाले हैं।   
विनाश है उस दिन झुठलाने वालों के लिए।
क्या हमने नहीं बनाया धरती को समेटकर[ रखने वाली?   
जीवित तथा मुर्दों को।
तथा बना दिये हमने उसमें बहुत-से ऊँचे पर्वत और पिलाया हमने तुम्हें मीठा जल।
विनाश है उस दिन झुठलाने वालों के लिए।
(कहा जायेगाः) चलो उस (नरक) की ओर जिसे तुम झुठलाते रहे।
चलो ऐसी छाया[ की ओर जो तीन शाखाओं वाली है।   
जो न छाया देगी और न ज्वाला से बचायेगी।
वह (अग्नि) फेंकती होगी चिँगारियाँ भवन के समान।
जैसे वह पीले ऊँट हों।
विनाश है उस दिन झुठलाने वालों के लिए।
ये वो दिन है कि वे बोल[ नहीं सकेंगे।   
और न उन्हें अनुमति दी जायेगी कि वे बहाने बना सकें।
विनाश है उस दिन झुठलाने वालों के लिए।
ये निर्णय का दिन है, हमने एकत्र कर लिया है तुम्हें तथा पूर्व के लोगों को।
तो यदि तुम्हारे पास कोई चाल[ हो, तो चल लो।   
विनाश है उस दिन झुठलाने वालों के लिए।
निःसंदेह, आज्ञाकारी उस दिन छाँव तथा जल स्रोतों में होंगे।
तथा मन चाहे फलों में।
खाओ तथा पिओ मनमानी उन कर्मों के बदले, जो तुम करते रहे।
हम इसी प्रकार प्रतिफल देते हैं।
विनाश है उस दिन झुठलाने वालों के लिए।
(हे झुठलाने वालो!) तुम खा लो तथा आनन्द ले लो कुछ[ दिन। वास्तव में, तुम अपराधी हो।   
विनाश है उस दिन झुठलाने वालों के लिए।
जब उनसे कहा जाता है कि (अल्लाह के समक्ष) झुको, तो झुकते नहीं।
विनाश है उस दिन झुठलाने वालों के लिए।
तो (अब) वे किस बात पर इस (क़ुर्आन) के पश्चात् ईमान[ लायेंगे?   
