नून और शपथ है लेखनी (क़लम) की तथा उसकी[ जिसे वो लिखते हैं।   
नहीं है आप, अपने पालनहार के अनुग्रह से पागल।
तथा निश्चय प्रतिफल (बदला) है आपके लिए अनन्त।
तथा निश्चय ही आप बड़े सुशील हैं।
तो शीघ्र आप देख लेंगे तथा वे (काफ़िर भी) देख लेंगे।
कि पागल कौन है।
वास्तव में, आपका पालनहार ही अधिक जानता है उसे, जो कुपथ हो गया उसकी राह से और वही अधिक जानता है उन्हें, जो सीधी राह पर हैं।
तो आप बात न मानें झुठलाने वालों की।
वे चाहते हैं कि आप ढीले हो जायें, तो वे भी ढीले हो[ जायें।   
और बात न मानें[ आप किसी अधिक शपथ लेने वाले, हीन व्यक्ति की।   
जो व्यंग करने वाला, चुगलियाँ खाता फिरता है।
भलाई से रोकने वाला, अत्याचारी, बडा पापी है।
घमंडी है और इसके पश्चात् कुवंश (वर्ण संकर) है।
इसलिए कि वह धन तथा पुत्रों वाला है।
जब पढ़ी जाती है उसपर हमारी आयतें, तो कहता हैः ये पूर्वजों की कल्पित कथायें हैं।
शीघ्र ही हम दाग़ लगा देंगे उसके सूंड[ पर।   
निःसंदेह, हमने उन्हें परीक्षा में डाला[ है, जिस प्रकार बाग़ वालों को परीक्षा में डाला था। जब उन्होंने शपथ ली कि अवश्य तोड़ लेंगे उसके फल भोर होते ही।   
और इन् शा अल्लाह (यदि अल्लाह ने चाहा) नहीं कहा।
तो फिर गया उस बाग़ पर एक कुचक्र, आपके पालनहार की ओर से और वे सोये हुए थे।
तो वह हो गया जैसे उजाड़ खेती हो।
अब वे एक-दूसरे को पुकारने लगे भोर होते हीः
कि तड़के चलो अपनी खेती पर, यदि फल तोड़ने हैं।
फिर वे चल दिये आपस में चुपके-चुपके बातें करते हुए।
कि कदापि न आने पाये उस (बाग़) के भीतर आज तुम्हारे पास कोई निर्धन।[   
और प्रातः ही पहुँच गये कि वे फल तोड़ सकेंगे।
फिर जब उसे देखा तो कहाः निश्चय हम राह भूल गये।
बल्कि हम वंचित हो[ गये।   
तो उनमें से बिचले भाई ने कहाः क्या मैंने तुमसे नहीं कहा था कि तुम (अल्लाह की) पवित्रता का वर्णन क्यों नहीं करते?
वे कहने लगेः पवित्र है हमारा पालनहार! वास्तव में, हम ही अत्याचारी थे।
फिर सम्मुख हो गये, एक-दूसरे की निन्दा करते हुए।
कहने लगेः हाय अफ़्सोस! हम ही विद्रोही थे।
संभव है हमारा पालनहार हमें बदले में प्रदान करे इससे उत्तम (बाग)। हम अपने पालनहार ही की ओर रूचि रखते हैं।
ऐसे ही यातना होती है और आख़िरत (परलोक) की यातना इससे भी बड़ी है। काश वे जानते!
निःसंदेह, सदाचारियों के लिए उनके पालनहार के पास सुखों वाले स्वर्ग हैं।
क्या हम आज्ञाकारियों[ को पापियों के समान कर देंगे?   
तुम्हें क्या हो गया है? तुम कैसा निर्णय कर रहे हो?
क्या तुम्हारे पास कोई पुस्तक है, जिसमें तुम पढ़ते हो?
कि तुम्हें वही मिलेगा, जो तुम चाहोगे?
या तुमने हमसे शपथें ले रखी हैं, जो प्रलय तक चली जायेंगी कि तुम्हें वही मिलेगा जिसका तुम निर्णय करोगे?
आप उनसे पूछिये कि उनमें कौन इसकी ज़मानत लेता है?
क्या उनके कुछ साझी हैं? फिर तो वे अपने साझियों को लायें,[ यदि वे सच्चे हैं।   
जिस दिन पिंडली खोल दी जायेगी और वह बुलाये जायेंगे सज्दा करने के लिए, तो (सज्दा) नहीं कर सकेंगे।[   
उनकी आँखें झुकी होंगी और उनपर अपमान छाया होगा। वे (संसार में) सज्दा करने के लिए बुलाये जाते रहे जबकि वे स्वस्थ थे।
अतः, आप छोड़ दें मुझे तथा उन्हें, जो झुठला रहे हैं इस बात (क़ुर्आन) को, हम उन्हें धीरे-धीरे खींच लायेंगे,[ इस प्रकार कि उन्हें ज्ञान भी नहीं होगा।   
तथा हम उन्हें अवसर दे रहे हैं।[ वस्तुतः, हमारा उपाय सुदृढ़ है।   
तो क्या आप माँग कर रहे हैं किसी पारिश्रमिक[ की, तो वे बोझ से दबे जा रहे हैं।   
या उनके पास ग़ैब का ज्ञान है, जिसे वे लिख[ रहे हैं?   
तो आप धैर्य रखें अपने पालनहार के निर्णय तक और न हो जायें मछली वाले के समान।[ जब उसने पुकारा और वह शोकपूर्ण था।   
और यदि न पा लेती उसे उसके पालनहार की दया, तो वह फेंक दिया जाता बंजर में और वह बुरी दशा में होता।
फिर चुन लिया उसे उसके पालनहार ने और बना दिया उसे सदाचारियों में से।
और ऐसा लगता है कि जो काफ़िपर हो गये, वे अवश्य फिसला देंगे आपको अपनी आँखों से (घूर कर) जब वे सुनते हों क़ुर्आन को तथा कहते हैं कि वह अवशय् पागल है।
जबकि ये क़ुर्आन तो बस एक[ शिक्षा है, पूरे संसार वासियों के लिए।   
