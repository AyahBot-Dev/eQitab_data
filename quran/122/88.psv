क्या तेरे पास पूरी सृष्टी पर छा जाने वाली (क्यामत) का समाचार आया?
उस दिन कितने मूँह सहमे होंगे।
परिश्रम करते थके जा रहे होंगे।
पर वे दहकती आग में जायेंगे।
उन्हें खोलते सोते का जल पिलाया जायेगा।
उनके लिए कटीली झाड़ के सिवा, कोई भोजन सामग्री नहीं होगी।
जो न मोटा करेगी और न भूख दूर करेगी।[ 
कितने मुख उस दिन निर्मल होंगे।
अपने प्रयास से प्रसन्न होंगे।
ऊँचे स्वर्ग में होंगे।
उसमें कोई बकवास नहीं सुनेंगे।
उसमें बहता जल स्रोत होगा।
और उसमें ऊँचे-ऊँचे सिंहासन होंगे।
उसमें बहुत सारे प्याले रखे होंगे।
पंक्तियों में गलीचे लगे होंगे।
और मख़्मली क़ालीनें बिछी होंगी।[ 
क्या वह ऊँटों को नहीं देखते कि कैसे पैदा किये गये हैं?
और आकाश को कि किस प्रकार ऊँचा किया गया?
और पर्वतों को कि कैसे गाड़े गये?
तथा धरती को कि कैसे पसारी गयी?[ 
अतः आप शिक्षा (नसीह़त) दें कि आप शिक्षा देने वाले हैं।
आप उनपर अधिकारी नहीं हैं।
परन्तु, जो मुँह फेरेगा और नहीं मानेगा,
तो अल्लाह उसे भारी यातना देगा।
उन्हें हमारी ओर ही वापस आना है।
फिर हमें ही उनका ह़िसाब लेना है।[ 
