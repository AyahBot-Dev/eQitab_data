ता, सीन, मीम।
ये प्रकाशमय पुस्तक की आयतें हैं।
संभवतः, आप अपना प्राण[ खो देने वाले हैं कि वे ईमान लाने वाले नहीं हैं? 
यदि हम चाहें, तो उतार दें उनपर आकाश से ऐसी निशानी कि उनकी गर्दनें उसके आगे झुकी की झुकी रह जायें[। 
और नहीं आती है उनके पालनहार, अति दयावान् की ओर से कोई नई शिक्षा, परन्तु वे उससे मुख फेरने वाले बन जाते हैं।
तो उन्होंने झुठला दिया! अब उनके पास शीघ्र ही उसकी सूचनाएँ आ जायेंगी, जिसका उपहास वे कर रहे थे।
और क्या उन्होंने धरती की ओर नहीं देखा कि हमने उसमें उगाई हैं, बहुत-सी प्रत्येक प्रकार की अच्छी वनस्पतियाँ?
निश्चय ही, इसमें बड़ी निशानी (लक्षण)[ है। फिर उनमें अधिक्तर ईमान लाने वाले नहीं हैं। 
तथा वास्तव में, आपका पालनहार ही प्रभुत्वशाली, अति दयावान् है।
(उन्हें उस समय की कथा सुनाओ) जब पुकारा आपके पालनहार ने मूसा को कि जाओ अत्याचारी जाति[ के पास! 
फ़िरऔन की जाति के पास, क्या वे डरते नहीं?
उसने कहाः मेरे पालनहार! वास्तव में, मुझे भय है कि वे मुझे झुठला देंगे।
और संकुचित हो रहा है मेरा सीना और नहीं चल रही है मेरी ज़ुबान, अतः वह़्यी भेज दे हारून की ओर (भी)।
और उनका मुझपर एक अपराध भी है। अतः, मैं डरता हूँ कि वे मुझे मार डालेंगे।
अल्लाह ने कहाः कदापि ऐसा नहीं होगा। तुम दोनों हमारी निशानियाँ लेकर जाओ, हम तुम्हारे साथ सुनने[ वाले हैं। 
तो तुम दोनों जाओ और कहो कि हम विश्व के पालनहार के भेजे हुए (रसूल) हैं।
कि तू हमारे साथ बनी इस्राईल को जाने दे।
(फ़िरऔन ने) कहाः क्या हमने तेरा पालन नहीं किया है, अपने यहाँ बाल्यवस्था में और तू (नहीं) रहा है, हममें अपनी आयु के कई वर्ष?
और तू कर गया वह कार्य,[ जो किया और तू कृतघनों में से है! 
(मूसा ने) कहाः मैंने ऐसा उस समय कर दिया, जबकि मैं अनजान था।
फिर मैं तुमसे भाग गया, जब तुमसे भय हुआ। फिर प्रदान कर दिया मुझे, मेरे पालनहार ने तत्वदर्शिता और मुझे बना दिया रसूलों में से।
और ये कोई उपकार है, जो तू मुझे जता रहा है कि तूने दास बना लिया है, इस्राईल के पुत्रों को।
फ़िरऔन ने कहाः विश्व का पालनहार क्या है?
(मूसा ने) कहाः आकाशों तथा धरती और उसका पालनहार, जो कुछ दोनों के बीच है, यदि तुम विश्वास रखने वाले हो।
उसने उनसे कहा, जो उसके आस-पास थेः क्या तुम सुन नहीं रहे हो?
(मुसा ने) कहाः तुम्हारा पालनहार तथा तुम्हारे पूर्वोजों का पालनहार है।
(फ़िरऔन ने) कहाः वास्तव में, तुम्हारा रसूल, जो तुम्हारी ओर भेजा गया है, पागल है।
(मूसा ने) कहाः वह, पूर्व तथा पश्चिम तथा दोनों के मध्य जो कुछ है, सबका पालनहार है।
(फ़िरऔन ने) कहाः यदि तूने कोई पूज्य बना लिया मेरे अतिरिक्त, तो तुझे बंदियों में कर दूँगा।
(मूसा ने) कहाः क्या यद्यपि मैं ले आऊँ तेरे पास एक खुली चीज़?
उसने कहाः तू उसे ले आ, यदि सच्चा है।
फिर उसने अपनी लाठी फेंक दी, तो अकस्मात वह एक प्रत्यक्ष अजगर बन गयी।
तथा अपना हाथ निकाला, तो अकस्मात वह उज्ज्वल था, देखने वालों के लिए।
उसने अपने प्रमुखों से कहा, जो उसके पास थेः वास्तव में, ये तो बड़ा दक्ष जादूगर है।
ये चाहता है कि तुम्हें, तुम्हारी धरती से निकाल[ दे, अपने जादू के बल से, तो अब तुम क्या आदेश देते हो? 
सबने कहाः अवसर (समय) दो मूसा और उसके भाई (के विषय) को और भेज दो नगरों में एकत्र करने वालों को।
वे तुम्हारे पास प्रत्येक बड़े दक्ष जादूगर को लायें।
तो एकत्र कर लिए गये जादूगर एक निश्चित दिन के समय के लिए।
तथा लोगों से कहा गया कि क्या तुम एकत्र होने वाले[ हो? 
ताकि हम पीछे चलें जादूगरों के यदि वही प्रभुत्वशाली (विजयी) हो जायें।
और जब जादूगर आये, तो फ़िरऔन से कहाः क्या हमें कुछ पुरस्कार मिलेगा, यदि हम ही प्रभुत्वशाली होंगे?
उसने कहाः हाँ! और तुम उस समय (मेरे) समीपवर्तियों में हो जाओगे।
मूसा ने उनसे कहाः फेंको, जो कुछ तुम फेंकने वाले हो।
तो उन्होंने फेंक दी उपनी रस्सियाँ तथा अपनी लाठियाँ तथा कहाः फ़िरऔन के प्रभुत्व की शपथ! हम ही अवश्य प्रभुत्वशाली (विजयी) होंगे।
अब मूसा ने फेंक दी अपनी लाठी, तो तत्क्षण वह निगलने लगी (उसे), जो झूठ वे बना रहे थे।
तो गिर गये सभी जादूगर[ सज्दा करते हुए। 
और सबने कह दियाः हम विश्व के पालनहार पर ईमान लाये।
मूसा तथा हारून के पालनहार पर।
(फ़िरऔन ने) कहाः तुम उसका विश्वास कर बैठे, इससे पहले कि मैं तुम्हें आज्ञा दूँ? वास्तव में, वह तुम्हारा बड़ा (गुरू) है, जिसने तुम्हें जादू सिखाया है, तो तुम्हें शीघ्र ज्ञान हो जायेगा, मैं अवश्य तुम्हारे हाथों तथा पैरों को विपरीत दिशा[ से काट दूँगा तथा तुम सभी को फाँसी दे दूँगा! 
सबने कहाः कोई चिन्ता नहीं, हमतो अपने पालनहार हीकी ओर फिरकर जाने वाले हैं।
हम आशा रखते हैं कि क्षमा कर देगा, हमारे लिए, हमारा पालनहार, हमारे पापों को, क्योंकि हम सबसे पहले ईमान लाने वाले हैं।
और हमने मूसा की ओर वह़्यी की कि रातों-रात निकल जा मेरे भक्तों को लेकर, तुम सबका पीछा किया जायेगा।
तो फ़िरऔन ने भेज दिया नगरों में (सेना) एकत्र करने[ वालों को। 
कि वे बहुत थोड़े लोग हैं।
और (इसपर भी) वे हमें अति क्रोधित कर रहे हैं।
और वास्तव में, हम एक गिरोह हैं सावधान रहने वाले।
अन्ततः, हमने निकाल दिया उन्हें, बागों तथा स्रोतों से।
तथा कोषों और उत्तम निवास स्थानों से।
इसी प्रकार हुआ और हमने उनका उत्तराधिकारी बना दिया, इस्राईल की संतान को।
तो उन्होंने उनका पीछा किया, प्रातः होते ही।
और जब दोनों गिरोहों ने एक-दूसरे को देख लिया, तो मूसा के साथियों ने कहाः हमतो निश्चय ही पकड़ लिए[ गये। 
(मूसा ने) कहाः कदापि नहीं, निश्चय मेरे साथ मेरा पालनहार है।
तो हमने मूसा को वह़्यी की कि मार अपनी लाठी से सागर को, अकस्मात् सागर फट गया तथा प्रत्येक भाग, भारी पर्वत के समान[ हो गया। 
तथा हमने समीप कर दिया उसी स्थान के, दूसरे गिरोह को।
और मुक्ति प्रदान कर दी मूसा और उसके सब साथियों को।
फिर हमने डुबो दिया दूसरों को।
वास्तव में, इसमें बड़ी शिक्षा है और उनमें से अधिक्तर लोग ईमान वाले नहीं थे।
तथा वास्तव में, आपका पालनहार निश्चय अत्यंत प्रभुत्वशाली, दयावान् है।
तथा आप, उन्हें सुना दें, इब्राहीम का समाचार (भी)।
जब उसने कहा, अपने बाप तथा अपनी जाति से कि तुम क्या पूज रहे हो?
उन्होंने कहाः हम मूर्तियों की पूजा कर रहे हैं और उन्हीं की सेवा में लगे रहते हैं।
उसने कहाः क्या वे तुम्हारी सुनती हैं, जब तुम पुकारते हो?
या तुम्हें लाभ पहुँचाती या हानि पहुँचाती हैं?
उन्होंने कहाः बल्कि हमने अपने पूर्वोजों को ऐसा ही करते हुए पाया है।
उसने कहाः क्या तुमने कभी (आँख खोलकर) उसे देखा, जिसे तुम पूज रहे हो।
तुम तथा तुम्हारे पहले पूर्वज?
क्योंकि ये सब मेरे शत्रु हैं, पूरे विश्व के पालनहार के सिवा।
जिसने मुझे पैदा किया, फिर वही मुझे मार्ग दर्शा रहा है।
और जो मुझे खिलाता और पिलाता है।
और जब रोगी होता हूँ, तो वही मुझे स्वस्थ करता है।
तथा वही मुझे मारेगा, फिर[ मुझे जीवित करेगा। 
तथा मैं आशा रखता हूँ कि क्षमा कर देगा, मेरे लिए, मेरे पाप, प्रतिकार (प्रलय) के दिन।
हे मेरे पालनहार! प्रदान कर दे मुझे तत्वदर्शिता और मुझे सम्मिलित कर सदाचारियों में।
और मुझे सच्ची ख्याति प्रदान कर, आगामी लोगों में।
और बना दे मुझे, सुख के स्वर्ग का उत्तराधिकारी।
तथा मेरे बाप को क्षमा कर दे,[ वास्तव में, वह कुपथों में से है। 
तथा मुझे निरादर न कर, जिस दिन सब जीवित किये[ जायेंगे। 
जिस दिन, लाभ नहीं देगा कोई धन और न संतान।
परन्तु, जो अल्लाह के पास स्वच्छ दिल लेकर आयेगा।
और समीप कर दी जायेगी स्वर्ग आज्ञाकारियों के लिए।
तथा खोल दी जायेगी नरक कुपथों के लिए।
तथा कहा जायेगाः कहाँ हैं वे, जिन्हें तुम पूज रहे थे?
अल्लाह के सिवा, क्या वे तुम्हारी सहायता करेंगे अथवा स्वयं अपनी सहायता कर सकते हैं?
फिर उसमें औंधे झोंक दिये जायेंगे वे और सभी कुपथ।
और इब्लीस की सेना सभी।
और वे उसमें आपस में झगड़ते हुए कहंगेः
अल्लाह की शपथ! वास्तव में, हम खुले कुपथ में थे।
जब हम तुम्हें, बराबर समझ रहे थे विश्व के पालनहार के।
और हमें कुपथ नहीं किया, परन्तु अपराधियों ने।
तो हमारा कोई अभिस्तावक (सिफ़ारिशी) नहीं रह गया।
तथा न कोई प्रेमी मित्र।
तो यदि हमें पुनः संसार में जाना होता,[ तो हम ईमान वालों में हो जाते। 
निःसंदेह, इसमें बड़ी निशानी है और उनमें से अधिक्तर ईमान लाने वाले नहीं हैं।
और वास्तव में, आपका पालनहार ही अति प्रभुत्वशाली,[ दयावान् है। 
नूह़ की जाति ने भी रसूलों को झुठलाया।
जब उनसे उनके भाई नूह़ ने कहाः क्या तुम (अल्लाह से) डरते नहीं हो?
वास्तव में, मैं तुम्हारे लिए एक[ रसूल हूँ। 
अतः, तुम अल्लाह से डरो और मेरी बात मानो।
मैं नहीं माँगता इसपर तुमसे कोई पारिश्रमिक (बदला), मेरा बदला तो बस सर्वलोक के पालनहार पर है।
अतः, तुम अल्लाह से डरो और मेरी आज्ञा का पालन करो।
उन्होंने कहाः क्या हम तुझे मान लें, जबकि तेरा अनुसरण पतित (नीच) लोग[ कर रहे हैं? 
(नूह़ ने) कहाः मूझे क्य ज्ञान कि वे क्या कर्म करते रहे हैं?
उनका ह़िसाब तो बस मेरे पालनहार के ऊपर है, यदि तुम समझो।
और मैं धुतकारने वाला[ नहीं हूँ, ईमान वालों को। 
मैं तो बस खुला सावधान करने वाला हूँ।
उन्होंने कहाः यदि रुका नहीं, हे नूह़! तो तू अवश्य पथराव करके मारे हुओं में होगा।
उसने कहाः मेरे पालनहार! मेरी जाति ने मुझे झुठला दिया।
अतः, तू निर्णय कर दे मेरे और उनके बीच और मुक्त कर दे मुझे तथा उन्हें जो मेरे साथ हैं, ईमान वालों में से।
तो हमने उसे मुक्त कर दिया तथा उन्हें जो उसके साथ भरी नाव में थे।
फिर हमने डुबो दिया उसके पश्चात्, शेष लोगों को।
वास्तव में, इसमें एक बड़ी निशानी (शिक्षा) है तथा उनमें से अधिक्तर ईमान लाने वाले नहीं।
और निश्चय आपका पालनहार ही अति प्रभुत्वशाली, दयावान् है।
झुठला दिया आद (जाति) ने (भी) रसूलों को।
जब कहा उनसे, उनके भाई हूद[ नेः क्या तुम डरते नहीं हो? 
वस्तुतः, मैं तुम्हारे लिए एक न्यासिक (अमानतदार) रसूल हूँ।
अतः, अल्लाह से डरो और मेरा अनुपालन करो।
और मैं तुमसे कोई पारिश्रमिक (बदला) नहीं माँगता, मेरा बदला तो बस सर्वलोक के पालनहार पर है।
क्यों तुम बना लेते हो, हर ऊँचे स्थान पर एक यादगार भवन, व्यर्थ में?
तथा बनाते हो, बड़े-बड़े भवन, जैसे कि तुम सदा रहोगे।
और जबकिसी को पकड़ते हो, तो पकड़ते हो, महा अत्याचारी बनकर।
तो अल्लाह से डरो और मेरी आज्ञा का पालन करो।
तथा उससे भय रखो, जिसने तुम्हारी सहायता की है उससे, जो तुम जानते हो।
उसने सहायता की है तुम्हारी चौपायों तथा संतान से।
तथा बाग़ों (उद्यानो) तथा जल स्रोतों से।
मैं तुमपर डरता हूँ, भीषण दिन की यातना से।
उन्होंने कहाः नसीह़त करो या न करो, हमपर सब समान है।
ये बात तो बस प्राचीन लोगों की नीति[ है। 
और हम उनमें से नहीं हैं, जिन्हें यातना दी जायेगी।
अन्ततः, उन्होंने हमें झुठला दिया, तो हमने उन्हें ध्वस्त कर दिया। निश्चय इसमें एक बड़ी निशानी (शिक्षा) है और लोगों में अधिक्तर ईमान लाने वाले नहीं हैं।
और वास्तव में, आपका पालनहार ही अत्यंत प्रभुत्वशाली, दयावान् है।
झुठला दिया समूद ने (भी)[ रसूलों को। 
जब कहा उनसे उनके भाई सालेह़ नेः क्या तुम डरते नहीं हो?
वास्तव में, मैं तुम्हारा विश्वसनीय रसूल हूँ।
तो तुम अल्लाह से डरो और मेरा कहा मानो।
तथा मैं नहीं माँगता इसपर तुमसे कोई पारिश्रमिक, मेरा पारिश्रमिक तो बस सर्वलोक के पालनहार पर है।
क्या तुम छोड़ दिये जाओगे उसमें, जो यहाँ हैं निश्चिन्त रहकर?
बाग़ों तथा स्रोतों में।
तथा खेतों और खजूरों में, जिनके गुच्छे रस भरे हैं।
तथा तुमपर्वतों को तराशकर घर बनाते हो, गर्व करते हुए।
अतः, अल्लाह से डरो और मेरा अनुपालन करो।
और पालन न करो उल्लंघनकारियों के आदेश का।
जो उपद्रव करते हैं धरती में और सुधार नहीं करते।
उन्होंने कहाः वास्तव में, तू उनमें से है, जिनपर जादू कर दिया गया है।
तू तो बस हमारे समान एक मानव है। तो कोई चमत्कार ले आ, यदि तू सच्चा है।
कहाः ये ऊँटनी है,[ इसके लिए पानी पीने का एक दिन है और तुम्हारे लिए पानी लेने का निश्चित दिन है। 
तथा उसे हाथ न लगाना बुराई से, अन्यथा तुम्हें पकड़ लेगी एक भीषण दिन की यातना।
तो उन्होंने वध कर दिया उसे, अन्ततः, पछताने वाले हो गये।
और पकड़ लिया उन्हें यातना ने। वस्तुतः, इसमें बड़ी निशानी है और नहीं थे उनमें से अधिक्तर ईमान वाले।
और निश्चय आपका पालनहार ही अत्यंत प्रभुत्वशाली, दयावान् है।
झुठला दिया लूत की जाति ने (भी) रसूलों को।
जब कहा उनसे उनके भाई लूत नेः क्या तुम डरते नहीं हो?
वास्तव में, मैं तुम्हारे लिए एक अमानतदार रसूल हूँ।
अतः अल्लाह से डरो और मेरा अनुपालन करो।
और मैं तुमसे प्रश्न नहीं करता, इसपर किसी पारिश्रमिक (बदले) का। मेरा बदला तो बस सर्वलोक के पालनहार पर है।
क्या तुम जाते[ हो पुरुषों के पास, संसार वासियों में से। 
तथा छोड़ देते हो उसे, जिसे पैदा किया है तुम्हारे पालनहार ने, अर्थात अपनी प्तनियों को, बल्कि तुम एक जाति हो, सीमा का उल्लंघन करने वाली।
उन्होंने कहाः यदि तू नहीं रुका, हे लूत! तो अवश्य तेरा बहिष्कार कर दिया जायेगा।
उसने कहाः वास्तव में, मैं तुम्हारे करतूत से बहुत अप्रसन्न हूँ।
मेरे पालनहार! मुझे बचा ले तथा मेरे परिवार को उससे, जो वे कर रहे हैं।
तो हमने उसे बचा लिया तथा उसके सभी परिवार को।
परन्तु, एक बुढ़िया[ को, जो पीछे रह जाने वालों में थी। 
फिर हमने विनाश कर दिया दूसरों का।
और वर्षा की उनपर, एक घोर[ वर्षा। तो बुरी हो गयी डराये हुए लोगों की वर्षा। 
वास्तव में, इसमें एक बड़ी निशानी (शिक्षा) है और उनमें से अधिक्तर ईमान लाने वाले नहीं थे।
और निश्चय आपका पालनहार ही अत्यंत प्रभुत्वशाली, दयावान् है।
झुठला दिया ऐय्का[ वालों ने रसूलों को। 
जब कहा उनसे शोऐब नेः क्या तुम डरते नहीं हो?
मैं तुम्हारे लिए एक विश्वसनीय रसूल हूँ।
अतः, अल्लाह से डरो तथा मेरी आज्ञा का पालन करो।
और मैं नहीं माँगता तुमसे इसपर कोई पारिश्रमिक, मेरा पारिश्रमिक तो बस समस्त विश्व के पालनहार पर है।
तुम नाप-तोल पूरा करो और न बनो कम देने वालों में।
और तोलो सीधी तराज़ू से।
और मत कम दो लोगों को उनकी चीज़ें और मत फिरो धरती में उपद्रव फैलाते।
और डरो उससे, जिसने पैदा किया है तुम्हें तथा अगले लोगों को।
उन्होंने कहाःवास्तव में, तू उनमें से है, जिनपर जादू कर दिया गया है।
और तू तो बस एक पुरुष[ है, हमारे समान और हम तो तुझे झूठों में समझते हैं। 
तो हमपर गिरा दे कोई खण्ड आकाश का, यदि तू सच्चा है।
उसने कहाः मेरा पालनहार भली प्रकार जानता है उसे, जो कुछ तुम कर रहे हो।
तो उन्होंने उसे झुठला दिया। अन्ततः, पकड़ लिया उन्हें छाया के[ दिन की यातना ने। वस्तुतः, वह एक भीषण दिन की यातना थी। 
निश्चय ही, इसमें एक बड़ी निशानी (शिक्षा) है और नहीं थे उनमें अधिक्तर ईमान लाने वाले।
और वास्तव में, आपका पालनहार ही अत्यंत प्रभुत्वशाली, दयावान् है।
तथा निःसंदेह, ये (क़ुर्आन) पूरे विश्व के पालनहार का उतारा हुआ है।
इसे लेकर रूह़ुल अमीन[ उतरा। 
आपके दिल पर, ताकि आप हो जायें सावधान करने वालों में।
खुली अरबी भाषा में।
तथा इसकी चर्चा[ अगले रसूलों की पुस्तकों में (भी) है। 
क्या और उनके लिए ये निशानी नहीं है कि इस्राईलियों के विद्वान[ इसे जानते हैं। 
और यदि हम इसे उतार देते किसी अजमी[ पर। 
और वह, इसे उनके समक्ष पढ़ता, तो वे उसपर ईमान लाने वाले न होते[। 
इसी प्रकार, हमने घुसा दिया है इस (क़ुर्आन के इन्कार) को पापियों के दिलों में।
वे नहीं ईमान लायेंगे उसपर, जब तक देख नहीं लेंगे दुःखदायी यातना।
फिर, वह उनपर सहसा आ जायेगी और वे समझ भी नहीं पायेंगे।
तो कहेंगेः क्या हमें अवसर दिया जायेगा?
तो क्या वे हमारी यातना की जल्दी मचा रहे हैं?
(हे नबी!) तो क्या आपने विचार किया कि यदि हम लाभ पहुँचायें इन्हें वर्षों।
फिर आ जाये उनपर वह, जिसकी उन्हें धमकी दी जा रही थी।
तो कुछ काम नहीं आयेगा उनके, जो उन्हें लाभ पहुँचाया जाता रहा?
और हमने किसी बस्ती का विनाश नहीं किया, परन्तु उसके लिए सावधान करने वाले थे।
शिक्षा देने के लिए और हम अत्याचारी नहीं हैं।
तथा नहीं उतरे हैं (इस क़ुर्आन) को लेकर शैतान।
और न योग्य है उनके लिए और न वे इसकी शक्ति रखते हैं।
वास्तव में, वे तो (इसके) सुनने से भी दूर[ कर दिये गये हैं। 
अतः, आप न पुकारें अल्लाह के साथ किसी अन्य पूज्य को, अन्यथा आप दण्डितों में हो जायेंगे।
और आप सावधान कर दें अपने समीपवर्ती[ संबंधियों को। 
और झुका दें अपना बाहु[ उसके लिए, जो आपका अनुयायी हो, ईमान वालों में से। 
और यदि वे आपकी अवज्ञा करें, तो आप कह दें कि मैं निर्दोष हूँ उससे, जो तुम कर रहे हो।
तथा आप भरोसा करें अत्यंत प्रभुत्वशाली, दयावान् पर।
जो देखता है आपको, जिस समय (नमाज़) में खड़े होते हैं।
और आपके फिरने को सज्दा करने[ वालों में। 
निःसंदेह, वही सब कुछ सुनने-जानने वाला है।
क्या मैं तुम सबको बताऊँ कि किसपर शैतान उतरते हैं?
वे उतरते हैं, प्रत्येक झूठे पापी[ पर। 
वे पहुँचा देते हैं, सुनी सुनाई बातों को और उनमें अधिक्तर झूठे हैं।
और कवियों का अनुसरण बहके हुए लोग करते हैं।
क्या आप नहीं देखते कि वे प्रत्येक वादी में फिरते[ हैं। 
और ऐसी बात कहते हैं, जो करते नहीं।
परन्तु वो (कवि), जो[ ईमान लाये, सदाचार किये, अल्लाह का बहुत स्मरण किया तथा बदला लिया इसके पश्चात् कि उनके ऊपर अत्याचार किया गया! तथा शीघ्र ही जान लेंगे, जिन्होंने अत्याचार किया है कि व किस दुष्परिणाम की ओर फिरते हैं! 
