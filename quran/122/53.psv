शपथ है तारे की, जब वह डूबने लगे!
नहीं कुपथ हुआ है तुम्हारा साथी और न कुमार्ग हुआ है।
और वह नहीं बोलते अपनी इच्छा से।
वह तो बस वह़्यी (प्रकाशना) है। जो (उनकी ओर) की जाती है।
सिखाया है जिसे उन्हें शक्तिवान ने।[ 
बड़े बलशाली ने, फिर वह सीधा खड़ा हो गया।
तथा वह आकाश के ऊपरी किनारे पर था।
फिर समीप हुआ और फिर लटक गया।
फिर हो गया दो कमान के बराबर अथवा उससे भी समीप।
फिर उसने वह़्यी की उस (अल्लाह) के भक्त[ की ओर, जो भी वह़्यी की। 
नहीं झुठलाया उनके दिल ने, जो कुछ उन्होंने देखा।
तो क्या तुम उनसे झगड़ते हो उसपर, जिसे वे (आँखों से) देखते हैं?
निःसंदेह, उन्होंने उसे एक बार और भी उतरते देखा।
सिद्-रतुल मुन्हा[ के पास। 
जिसके पास जन्नतुल[ मावा है। 
जब सिद्-रह पर छा रहा था, जो कुछ छा रहा था।[ 
न तो निगाह चुंधियाई और न सीमा से आगे हुई।
निश्चय आपने अपने पालनहार की बड़ी निशानियाँ देखीं।[ 
तो (हे मुश्रिको!) क्या तुमने देख लिया लात्त तथा उज़्ज़ा को।
तथा एक तीसरे मनात को?[ 
क्या तुम्हारे लिए पुत्र हैं और उस अल्लाह के लिए पुत्रियाँ?
ये तो बड़ा भोंडा विभाजन है।
वास्तव में, ये कुछ केवल नाम हैं, जो तुमने तथा तुम्हारे पूर्वजों ने रख लिये हैं। नहीं उतारा है अल्लाह ने उनका कोई प्रमाण। वे केवल अनुमान[ पर चल रहे हैं तथा अपनी मनमानी पर। जबकि आ चुका है उनके पालनहार की ओर से मार्गदर्शन। 
क्या मनुष्य को वही मिल जायेगा, जिसकी वह कामना करे?
(नहीं, ये बात नहीं है) क्योंकि अल्लाह के अधिकार में है आख़िरत (परलोक) तथा संसार।
और आकाशों में बहुत-से फ़रिश्ते हैं, जिनकी अनुशंसा कुछ लाभ नहीं देती, परन्तु इसके पश्चात् कि अनुमति दे अल्लाह जिसके लिए चाहे तथा उससे प्रसन्न हो।[ 
वास्तव में, जो ईमान नहीं लाते परलोक पर, वे नाम देते हैं फ़रिश्तों के, स्त्रियों के नाम।
उन्हें इसका कोई ज्ञान नहीं। वे अनुसरण कर रहे हैं मात्र गुमान का और वस्तुतः गुमान नहीं लाभप्रद होता सत्य के सामने कुछ भी।
अतः, आप विमुख हो जायें उससे, जिसने मुँह फेर लिया है हमारी शिक्षा से तथा वह सांसारिक जीवन ही चाहता है।
यही उनके ज्ञान की पहुँच है। वास्तव में, आपका पालनहार ही अधिक जानता है उसे, जो कुपथ हो गया उसके मार्ग से तथा उसे, जिसने संमार्ग अपना लिया।
तथा अल्लाह ही का है जो आकाशों तथा धरती में है, ताकि वह बदला दे उसे, जिसने बुराई की उसके कुकर्म का और बदला दे उसे, जिसने सुकर्म किया अच्छा बदला।
उन लोगों को जो बचते हैं महा पापों तथा निर्लज्जा[ से, कुछ चूक के सिवा। वास्तव में, आपका पालनहार उदार, क्षमाशील है। वह भली-भाँति जानता है तुम्हें, जबकि उसने पैदा किया तुम्हें धरती से तथा जब तुम भ्रुण थे अपनी माताओं के गर्भ में। अतः, अपने में पवित्र न बनो। वही भली-भाँति जानता है उसे, जिसने सदाचार किया है।
तो क्या आपने उसे देखा जिसने मुँह फेर लिया?
और तनिक दान किया फिर रुक गया।
क्या उसके पास परोक्ष का ज्ञान है कि वह (सब कुछ) देख[ रहा है? 
क्या उसे सूचना नहीं हुई उन बातों की, जो मूसा के ग्रन्थों में हैं?
और इब्राहीम की, जिसने (अपना वचन) पूरा कर दिया।
कि कोई दूसरे का भार नहीं लादेगा।
और ये कि मनुष्य के लिए वही है, जो उसने प्रयास किया।
और ये कि उसका प्रयास शीघ्र देखा जायेगा।
फिर प्रतिफल दिया जायेगा उसे पूरा प्रतिफल।
और ये कि आपके पालनहार की ओर ही (सबको) पहुँचना है।
तथा वही है, जिसने (संसार में) हँसाया तथा रुलाया।
तथा उसीने मारा और जिवाया।
तथा उसीने दोनों प्रकार उत्पन्न किये; नर और नारी।
वीर्य से, जब (गर्भाशय में) गिरा।
तथा उसी के ऊपर दूसरी बार[ उत्पन्न करना है। 
तथा उसीने धनी बनाया और धन दिया।
और वही शेअरा[ का स्वामी है। 
तथा उसीने ध्वस्त किया प्रथम[ आद को। 
तथा समूद[ को। किसी को शेष नहीं रखा। 
तथा नूह़ की जाति को इससे पहले, वस्तुतः, वे बड़े अत्याचारी, अवज्ञाकारी थे।
तथा औंधी की हुई बस्ती[ को उसने गिरा दिया। 
फिर उसपर छा दिया, जो छा[ दिया। 
तो (हे मनुष्य!) तू अपने पालनहार के किन किन पुरस्कारों में संदेह करता रहेगा?
ये[ सचेतकर्ता है, प्रथम सचेतकर्ताओं में से। 
समीप आ लगी समीप आने वाली।
नहीं है अल्लाह के सिवा उसे कोई दूर करने वाला।
तो क्या तुम इस[ क़ुर्आन पर आश्चर्य करते हो?
तथा हँसते हो और रोते नहीं।
तथा विमुख हो रहे हो।
अतः, सज्दा करो अल्लाह के लिए तथा उसी की वंदना[ करो। 
